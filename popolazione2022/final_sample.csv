id,indexed_date,language,media_name,media_url,publish_date,publish_year_month,publish_year,publish_month,title,url,text,is_main_topic,original_sample,refdoc_id
912760d9803f23c1a0a917bc48deaedc3c148954471fabdfc8429ab1160b55b8,2023-12-17 3:20:00,it,mediaset.it,mediaset.it,2023-12-15, 2023/12,2023,12,“Si fa presto a dire nomadi digitali”: storie di manager itineranti e felici,https://www.tgcom24.mediaset.it/speciale/dr-podcast/-si-fa-presto-a-dire-nomadi-digitali--manager-itineranti_74457470-202302k.shtml,"Una filosofia rivoluzionaria alla portata di tutti, un nuovo modo di lavorare che coniuga qualità della vita e mobilità. “Si fa presto a dire Nomadi digitali”, la serie podcast realizzata da Dr Podcast e fruibile su tutte le piattaforme di streaming audio, raccoglie le testimonianze di chi ha scelto questa modalità lavorativa, che sta rivoluzionando la geografia e l’economia del remote working.

“Il nomadismo digitale è un fenomeno in forte crescita, sia a livello globale che italiano. - ha spiegato Alberto Mattei, Presidente dell’Associazione Italiana Nomadi Digitali e massimo esperto in tema di nomadismo digitale in Italia - Tuttavia, viene affrontato spesso con una scarsa consapevolezza. Ecco perché, con questa serie, miriamo a comunicare in modo realistico e coinvolgente la reale visione di questo movimento, mostrando tutti i vantaggi, ma anche le criticità e le esigenze dei remote worker, attraverso le storie di chi con coraggio ha abbracciato questo stile di vita”.

Chi sono i nomadi digitali

Per chi ha scelto questa modalità, il lavoro non è più sinonimo di profitto e percorsi limitanti, ma si arricchisce della dimensione del viaggio e delle passioni che diventano professioni. Benessere, qualità di vita e, soprattutto, libertà sono i valori chiave che ispirano il manifesto dei Nomadi Digitali: dipendenti, imprenditori e manager che hanno sposato la filosofia del lavoro itinerante da qualsiasi dispositivo. E proprio questi valori sono il filo conduttore delle dieci puntate della serie disruptive.

Mobilità lavorativa ad alto valore aggiunto Secondo il Rapporto sul Nomadismo Digitale in Italia, realizzato dall’Associazione Italiana Nomadi Digitali, il 46% dei remote worker ha già fatto esperienze di nomadismo digitale, mentre il restante 54% dichiara di volerlo fare nel prossimo futuro. La maggior parte dei nomadi digitali lavora in settori ad alto valore aggiunto, con competenze che spaziano dal mondo della comunicazione, all’insegnamento e all’information technology. L’Italia risulta una destinazione attraente agli occhi dei nomadi digitali: il 43% degli intervistati sceglierebbe il Sud Italia e le Isole come destinazione privilegiata, il 14% una destinazione del Centro Italia e solo il 10% il Nord Italia, mentre il 93% degli intervistati ha risposto di essere interessato a vivere la propria esperienza da nomade digitale soggiornando in piccoli comuni e borghi.

Testimonianze di vita vissuta

Il podcast racconta scelte professionali e di vita come quella di Ilaria Cazziol, freelance content writer, brand storyteller e co-Founder di Viaggiosoloandata.it, che ha deciso di licenziarsi da un'agenzia di comunicazione per intraprendere un ""viaggio solo andata” con il suo compagno. Maria Scarzella Thorpe, workplace strategist & event producer, invece, dopo un decennio di esperienze internazionali, oggi aiuta le aziende a essere sempre più connesse per massimizzare produttività, mentre Giuseppe Masili, consulente web marketing, social media marketing, ricercatore e docente, ha optato per un nomadismo formato famiglia. C'è, poi, chi come Davide Benaroio, senior product manager & photographer, ha sperimentato il remote working durante la pandemia e non è più tornato indietro o come Francesca Pozzan, formatrice per aspiranti travel designer e direttore tecnico di agenzia viaggi, ha deciso di diventare freelance, dopo dieci anni di lavoro dipendente, scoprendo che il nomadismo digitale può diventare un elisir per il benessere psico-fisico.",1.00,restrictive,text1
97a75fbcb527e2eef884990dc7cd0d1908a9c44d3812e14db0ab106e6197fec6,2024-05-10 20:48:28,it,ilsole24ore.com,ilsole24ore.com,2022-04-25, 2022/04,2022,4,"«Nomadi digitali», come funziona la nuova legge per venire a lavorare in Italia",https://www.ilsole24ore.com/art/nomadi-digitali-come-funziona-nuova-legge-trasferirsi-italia-AERHQPSB,"Visto specifico di un anno, senza tradizionale «nulla osta», per i lavoratori altamente qualificati di Paesi extra Ue che lavorano da remoto

L’Italia segue la strada intrapresa da altri Paesi europei e agevola l’ingresso dei cittadini di Paesi terzi che decidano di lavorare nel territorio nazionale, per un determinato periodo, svolgendo la propria attività da remoto. La novità è contenuta nell’artivolo 6 quinquies, della legge 25 del 28 marzo 2022, di conversione del decreto Sostegni-ter (decreto legge 4/2022), che integra l’articolo 27 del Tui (decreto legislativo 25 luglio 1998, n. 286). La nuova previsione normativa intercetta quei lavoratori extra Ue «altamente qualificati» che, sfruttando la tecnologia, sono in grado di lavorare da remoto «in via autonoma ovvero per un’impresa anche non residente nel territorio dello Stato italiano».

Visto specifico per un anno
Per entrare in Italia, questi lavoratori avranno bisogno del solo visto d’ingresso, specifico per questa categoria, della durata non superiore a un anno. L’introduzione di tale tipologia di visto certamente rappresenta un elemento di novità che avvicina il nostro Paese ad alcune esperienze internazionali. Nomadi digitali e lavoratori da remoto extracomunitari, autonomi o subordinati, potranno dunque entrare in Italia al di fuori delle quote annuali del decreto flussi, che prevedono un massimo di 69.700 unità, di cui 42mila riservate al lavoro stagionale; una volta richiesto il visto, avranno diritto a un permesso di soggiorno valido fino a un anno. Questi lavoratori dovranno attivare un’assicurazione sanitaria (che copra tutti i rischi), rispettando le disposizioni fiscali e contributive italiane.

Niente «nulla osta»
Un decreto interministeriale sarà chiamato a definire le modalità e i requisiti per il rilascio del permesso di soggiorno, le soglie minime di reddito, le modalità di verifica dell’attività lavorativa e ulteriori dettagli sulle categorie di lavoratori che possono beneficiare di questa specifica tipologia di visto. La più grande innovazione introdotta dalla legge è senza dubbio la mancanza della richiesta dell’autorizzazione al lavoro, cosiddetto «nulla osta», prevista per la maggioranza delle procedure d’ingresso per fini lavorativi.

Meno burocrazia per il trasferimento
Tutto ciò comporterà una semplificazione dell’iter burocratico e consentirà un agevole ingresso di professionisti e lavoratori altamente qualificati che potrebbero essere chiamati a operare anche al servizio di imprese italiane, svolgendo nel nostro paese l’attività lavorativa ma da remoto. L’Italia si affaccia, con l’introduzione di questa novità, a un nuovo orizzonte, percorrendo una strada già intrapresa da altri Paesi che, nelle intenzioni del legislatore, dovrebbe portare a un maggiore afflusso di talenti e professionisti stranieri.



",1.00,restrictive,text2
b861ebe76d3de492d3d0b72be45f3122d1cc6f2eeb05463e415f57f4ae996add,2024-02-22 9:20:06,it,unionesarda.it,unionesarda.it,2023-08-25, 2023/08,2023,8,"«Work from Ollolai», in Barbargia sbarca la prima nomade digitale americana",https://www.unionesarda.it/news-sardegna/nuoro-provincia/work-from-ollolai-in-barbargia-sbarca-la-prima-nomade-digitale-americana-kgtbwx7i,"Obiettivo sviluppare in paese una rete di “residenze” internazionali per professionisti

Il progetto “Work from Ollolai” si concretizza ulteriormente e vede sbarcare in Barbagia la prima nomade digitale americana. Si tratta di Clarese Partis: designer di User Experience, ricercatrice e consulente californiana lavorerà per un mese in paese. Aderendo, così, all’idea promossa dal Comune di Ollolai in collaborazione con l'associazione culturale Sa Mata - l'albero delle idee. Obiettivo cardine: sviluppare una rete di “residenze” internazionali per professionisti che vivranno e lavoreranno a distanza nella patria di Ospitone.

Entusiasta per l’arrivo nella comunità, Partis, dichiara: «Intendo condividere le conoscenze maturate negli anni con aspiranti UX o UI designer, in modo che possano non solo guadagnarsi da vivere in questo mestiere, ma anche scegliere le aziende per cui lavorare». «I servizi digitali e le nuove tecnologie – prosegue – sono ormai essenziali nella nostra vita, ed è importante siano fruibili a tutti. Aiuterò chi intende progettare esperienze 2.0 con attenzione all’accessibilità, all’inclusività e alla sostenibilità». 

Particolarmente soddisfatto il sindaco, Francesco Columbu: «Accogliamo a braccia aperte Clarese. La sua presenza insieme a quella degli altri professionisti che arriveranno nei prossimi mesi, contribuirà a rivitalizzare il nostro paese. «Ollolai – aggiunge Columbu – è un contesto in cui si può lavorare da remoto, coniugando uno stile di vita fatto di natura, tranquillità, cibo sano, tradizioni. Una comunità accogliente, di belle relazioni interpersonali, generando poi un passaparola, con nuove possibilità di crescita e scambio per gli abitanti».

Importanti le adesioni finora pervenute per il progetto, come racconta Veronica Matta, Presidente di Sa Matta e direttrice dell’iniziativa. «Più di 1000 richieste. Dal Perù al Messico, passando per Sud-Africa, India, Irlanda e Germania fino alla Russia e alla Polonia». «Sono tanti i nomadi digitali che girano il mondo - continua Matta – ma non potremo soddisfare tutti coloro che hanno chiesto di partecipare. In Italia, il Dl appare ancora troppo nebuloso e non attuativo. Altrove, invece, sono già 50 le nazioni che concedono visti speciali e agevolazioni fiscali per i nomadi digitali». 

Ollolai ci crede e getta le basi per iniziative future di pregio. Dopo le case a 1 euro, una nuova formula per ridare linfa al territorio. Creando sviluppo.",1.00,restrictive,text3
9057f5fec2c364e02b2948c115b9e5cb5a3b5f01d0535af3fa2aa5165e59821f,2024-02-22 17:45:46,it,askanews.it,askanews.it,2023-08-18, 2023/08,2023,8,35 milioni di nomadi digitali: 1 su 2 cambia casa una volta al mese,https://askanews.it/2023/08/18/35-milioni-di-nomadi-digitali-1-su-2-cambia-casa-una-volta-al-mese/,"Un fenomeno che continua a crescere di anno in anno

 Li chiamano nomadi digitali e, stando alle ultime stime, sarebbero almeno 35 milioni in tutto il mondo. Si tratta di professionisti specializzati che sfruttano le potenzialità della tecnologia e della rete Internet per lavorare da remoto, viaggiando e vivendo in diversi luoghi.

In media guadagnano oltre 1.600 euro al mese e, se si riunissero in un unico posto, costituirebbero il 38esimo Paese al mondo per ricchezza pro capite e il 41esimo per numero di abitanti. È questa la fotografia scattata da Bluepillow – motore di ricerca globale di alloggi – in base a uno studio condotto sul nomadismo digitale, trend in costante crescita negli ultimi anni.

I lavoratori-viaggiatori stanno gradualmente modificando le loro abitudini: sebbene l’11 per cento dei digital nomads dichiari di restare in una località per 1-2 mesi, mentre il 12 per cento si ferma per minimo 3 mesi, circa il 50 per cento dei nomadi digitali sceglie di rimanere nello stesso posto per non più di quattro settimane, assecondando così il desiderio di abbinare la quotidianità lavorativa a momenti di scoperta del panorama locale.

Relativamente agli alloggi, prosegue la ricerca, la maggior parte dei nomadi digitali preferisce risiedere in un hotel, mentre altri chiedono ospitalità ad amici o familiari. Ulteriori opzioni popolari sono poi le case vacanze e gli appartamenti affittati da privati tramite piattaforme di ricerca come Bluepillow.it (36 per cento), i camper (21 per cento) e gli ostelli (16 per cento).
Come commenta Dominic Newboult, l’Head of Strategic Partnerships and Business Development di Bluepillow, “pandemia e caro vita hanno contribuito a velocizzare questa marcata tendenza mostrando a molte più persone che non è così difficile trapiantare la propria vita altrove temporaneamente, ormai sono sempre di più le persone con la possibilità di fare smart working. Adesso si può perfettamente svolgere il proprio lavoro quasi ovunque grazie alla diffusione così estesa della fibra ed il wi-fi. Come premio, dopo la solita giornata lunga di lavoro, si può godere di una nuova ed eccitante esperienza di viaggio prolungata; non come turista, ma come una persona del posto. Le persone ormai cercano esperienze autentiche di vita; quindi, cosa c’è di meglio che scoprire un posto a fondo, senza fretta e spesso e volentieri risparmiando anche soldi rispetto alla sua vita quotidiana normale?”.

Ma chi sono i nomadi digitali? A livello demografico risulta evidente come i lavoratori-viaggiatori siano prevalentemente Millennials (44 per cento) – ossia nati tra il 1981 e il 1996 – e uomini, anche se in Italia sono soprattutto le donne a scegliere di diventare digital nomads. Inoltre, si tratta in gran parte persone laureate (il 72 per cento ha una laurea triennale e il 33 per cento la magistrale) e sposate (circa il 61 per cento), abituate a viaggiare sia da sole che con il loro partner. Infine, dal punto di vista professionale, i nomadi digitali si suddividono, secondo uno studio di Passport-Photo.Online, in freelancer (36 per cento), imprenditori (33 per cento) e lavoratori dipendenti (21 per cento), e operano principalmente nei seguenti settori: IT (19 per cento), servizi creativi (10 per cento), educazione (9 per cento), consulenza, coaching e ricerca (8 per cento), vendite, marketing e pubbliche relazioni (8 per cento) e finanza e contabilità (8 per cento).",1.00,restrictive,text4
fbfae1a4dad0a57f9e85fdd07559dc8cbef05f4cc807f01f432098ce9f071e36,2024-02-19 4:58:12,it,repubblica.it,repubblica.it,2023-10-14, 2023/10,2023,10,A Pitigliano la tribù dei “nomadi digitali”. Una dozzina di smart worker in Maremma,https://firenze.repubblica.it/cronaca/2023/10/14/news/pitigliano_maremma_smart_worker_tribu-417727785/?rss,"Lasciarsi alle spalle la routine quotidiana nella grande città e andare a lavorare in un paesino con pochi abitanti e tanta storia. Almeno per respirare un’aria nuova e immergersi in una realtà diversa. È questo lo scopo dei “nomadi digitali”, i lavoratori da remoto che possono stabilirsi in qualunque angolo del pianeta, a patto che ci sia un wi-fi. Anche a Pitigliano, la Città del Tufo famosa per il vino bianco. A portare i “remote workers” in Maremma sarà la start up Kino Italy, fondata nel 2022 da un toscano, Andrea Mammoliti, e una lombarda, Serena Chironna.

I due co-founder hanno creato una community internazionale di “lavoratori da remoto” desiderosi di conoscere i piccoli borghi italiani, mettendo a loro disposizione banda larga, affitti economici e una rete di servizi che consentono di vivere e lavorare lontano dall’ufficio. Mammoliti e Chironna, dopo le esperienze lavorative all’estero, a Shanghai e Londra, hanno lasciato le grandi città e scelto piccoli borghi dove vivere e lavorare da remoto come ‘abitanti temporanei’.

""Farlo da soli può essere difficile"" spiega Mammoliti. ""Mi mancavano conoscenze sul luogo. Avevo scelto un paesino sull’appennino tosco-emiliano e mi sono trovato isolato. Come nomade digitale mi è mancata la socialità, pensavo solo al lavoro, si rischia il burn out. Ci ho sbattuto il muso e ho capito che c’era bisogno di una community"". Così Mammoliti ha lanciato una landing page dove ha esposto la sua idea. ""Così ho conosciuto Serena"" racconta. L’obiettivo della start up non è portare la metropoli nel piccolo borgo ma fornire gli strumenti ai nomadi digitali per vivere un’esperienza positiva a contatto con il territorio e aiutare l’ente locale ad accoglierli. ""Kino fornisce l’aiuto di un community manager, un abitante del luogo che fa da contatto tra il remote worker e la comunità locale, organizza attività giornaliere e workshop e si occupa di tutto dal punto di vista logistico"" spiega Chironna. ""Inoltre fa da tramite con i residenti per trovare case e spazi di co-working"". ""Siamo una sorta di intermediario tecnologico, per mettere in connessione le persone"" aggiunge Mammoliti. ""Ci proponiamo come un’alternativa al turismo di massa e mordi e fuggi, anche per questo scegliamo periodi di bassa stagione. Nei borghi piccoli c’è un potenziale d’impatto positivo sulla destinazione maggiore. Uno dei nostri obiettivi è che le persone si integrino e conoscano la realtà locale"" conclude Chironna.

Così è cresciuta la comunità con circa 500 “remote workers” iscritti, interessati a lavorare da remoto in Italia. ""Mandiamo loro le informazioni sui borghi connessi e periodicamente li invitiamo ai nuovi eventi. Il primo progetto è stato fatto in Basilicata. Poi c’è stato Santa Fiora, sull’Amiata” spiega Mammoliti. Il prossimo sarà a Pitigliano, il piccolo borgo antico collegato a internet con fibra ottica che può camminare a più velocità e essere appetibile per molti. Una dozzina di persone da quattro Paesi diversi si trasferirà nella Città del Tufo da oggi all’11 novembre, coadiuvati dalla guida ambientale Lorenzo Terzoli che farà loro da community manager. Il prezzo dell’esperienza in Maremma (ora sold-out), comprensiva di casa, accesso al co-working e servizi parte da circa 1.200 euro.

Il progetto è stato accolto con entusiasmo dal sindaco di Pitigliano Giovanni Gentili, che sta puntando a creare un modello di turismo lento con flussi regolari e destagionalizzato per la Città del Tufo. ""L’arrivo della fibra voleva essere per noi un volano per la crescita e quest’esperienza va in quella direzione e, in futuro, sarebbe bello continuare il progetto in futuro. La community arriverà in bassa stagione, in un periodo lontano dal picco delle presenze turistiche. Progetti di questo tipo possono contribuire ad allungare la stagione turistica, se reiterati nel tempo, portando quel turismo considerato ‘buono’ di lunga permanenza, rispetto al mordi e fuggi che ormai si registra sempre di più e creare un indotto economico sul territorio, non solo per chi affitta le case, ma anche per altre attività locali"".
",1.00,non-restrictive,text5
2ca8a28261bddfce2669f800a955ad083d2c57b6c1af711055e1f9131f449feb,2024-06-25 12:37:02,it,mediaset.it,mediaset.it,2022-03-25, 2022/03,2022,3,"Agrigento, ""soggiorno di 12 mesi a un euro"": boom di richieste da tutto il mondo",https://www.tgcom24.mediaset.it/cronaca/agrigento-soggiorno-di-12-mesi-a-un-euro-boom-di-richieste-da-tutto-il-mondo_47877146-202202k.shtml,"Boom di richieste da tutto il mondo per la casa messa a disposizione dal comune di Sambuca di Sicilia al costo simbolico di un euro. Centomila persone si sono candidate per un soggiorno, praticamente gratuito, di ben 12 mesi nel paesino agrigentino. Si tratta per la maggior parte di ""nomadi digitali"", ossia persone che grazie alla tecnologia possono lavorare da remoto anche da Paesi diversi dal proprio. L'invitante ""offerta"" si inserisce in un progetto più ampio ideato dal portale turistico ""Airbnb"" per valorizzare i borghi d'Italia. 

100mila le candidature - La notizia del bando lanciato da Airbnb per un soggiorno gratuito di un anno in Sicilia ha suscitato una grande eco mediatica, come dimostrano le oltre 100mila richieste giunte nel giro di poche settimane da tutto il mondo. Tra queste, il 22% proviene da residenti negli Stati Uniti, il 15% dall'Argentina, il 10% dall'India, l'8% dal Messico e il 5% dal Regno Unito, ma ci sono state candidature anche da paesi come Canada, Cile, Sudafrica, Nuova Zelanda, Cina e Giappone. L'iniziativa si lega peraltro alle possibilità offerte oggi dallo smart working.

Iniziativa rivolta ai ""Nomadi digitali"" - Proprio nei giorni scorsi è stato approvato con il Decreto ""Sostegni-ter"" un emendamento che introduce nel nostro ordinamento la figura del ""Nomade Digitale"" o remote worker, definiti come ""cittadini di un Paese terzo, che svolgono attività lavorativa altamente qualificata attraverso l'utilizzo di strumenti tecnologici che consentono di lavorare da remoto in via autonoma ovvero per un'impresa anche non residente nel territorio dello Stato italiano"".  ""Ribadiamo la totale disponibilità al Ministro Garavaglia a lavorare insieme per rendere la destinazione Italia ancora più attraente per questi nuovi viaggiatori attraverso programmi specifici"" - il commento di Giacomo Trovato, Country Manager di Airbnb Italia davanti al grande successo della casa di Sambuca.

L'iniziativa - La casa a un Euro si inserisce all'interno del più ampio progetto di Airbnb per la promozione di un turismo consapevole che guarda ai piccoli borghi italiani, quattro immobili nei borghi di Civita di Bagnoregio (Lazio), Lavenone (Lombardia), Civitacampomarano (Molise) sono già stati trasformati in residenze d'artista. Anche la casa di Sambuca è stata ristrutturata su tre livelli: adesso racchiude in sé il fascino dell'architettura storica siciliana e il comfort del design contemporaneo. Una volta terminati i lavori di ristrutturazione, Airbnb ha aperto le candidature in tutto il mondo per dare la possibilità a una persona e alla sua famiglia di vivere da nomadi digitali per un anno nella casa, diventandone anche host attraverso l'affitto sulla piattaforma di una o più stanze.

Un borgo valorizzato - ""Dalla vendita delle Case ad 1 euro ripetuta quest'anno con un secondo bando, è scaturito un investimento economico stimato in almeno 25 milioni di euro, tra diretto e indotto, dando una boccata d'ossigeno alle imprese, all'artigianato, al commercio e al tessuto produttivo di Sambuca"" sottolineano il sindaco di Sambuca Leo Ciaccio e il vice sindaco Giuseppe Cacioppo, ideatore dell'iniziativa. ""Ma sopratutto il recupero di questi immobili ha restituito bellezza e decoro al nostro centro storico, diventando esempio di rigenerazione urbana per tanti altri borghi"".",1.00,non-restrictive,text6
6e7701d9926da1eaf6e930f40accb647d716621a2e4f4f8554e8c677273206a0,2024-08-06 22:39:09,it,ansa.it,ansa.it,2022-04-29, 2022/04,2022,4,"Airbnb, flessibilità per lavoratori,possono fare nomadi digitali",https://www.ansa.it/sito/notizie/cronaca/2022/04/29/airbnb-flessibilita-per-lavoratoripossono-fare-nomadi-digitali_f16a0bd0-4923-4c16-a537-9930c7ab9777.html,"È vero che sempre più persone scelgono lavorare viaggiando.
Ne siamo talmente convinti che da oggi abbiamo introdotto politiche totalmente flessibili per i nostri dipendenti"".

Ad annunciarlo il Country Manager di Airbnb Italia, Giacomo Trovato, oggi al forum ANSA-Incontra dal titolo Italia, un Paese per nomadi digitali?, a cura della Redazione cultura e turismo, in streaming alle 12 su ANSA.IT.
    ""Sempre più aziende abbracciano questa flessibilità - spiega Trovato - Ai nostri lavoratori consentiremo di operare ovunque, in ufficio o a casa; di risiedere in qualunque luogo nel Paese, a parità di stipendio; e anche la possibilità di lavorare per periodi prolungati in altri Paesi"".
    Ma non solo. ""Stiamo avviando a nuove collaborazioni con governi e località per promuovere destinazioni adatte ai lavoratori in remoto - dice il country manager - Proprio ieri abbiamo lanciato una richiesta di candidature per quelle località che abbiano creato le condizioni per lavorare in remoto, ad esempio trasporti locali o spazi in coworking. Come Airbnb lanceremo una grande campagna globale promuovendo queste destinazioni, anche fornendo i dettagli di tutte le informazioni utili a un remote worker"".",1.00,restrictive,text7
b4d1bb7d80600e1c13e8e66eb4c553fb608628662bef4de8dc8a2cd0ac3f4c03,2024-04-30 14:50:12,it,ansa.it,ansa.it,2022-10-03, 2022/10,2022,10,"Airbnb, Fvg tra le 20 località al mondo per digital nomads",http://www.ansa.it/nuova_europa/it/notizie/rubriche/altrenews/2022/10/03/airbnb-fvg-tra-le-20-localita-al-mondo-per-digital-nomads_dbf5ba67-0104-47d7-8520-092800c917c8.html,"Il Friuli Venezia Giulia è stato selezionato tra le 20 destinazioni più attrattive al mondo per i Digital Nomads da Airbnb, all'interno della sua campagna ""Vivi e lavora ovunque"". Delle 20 località scelte, solo due sono in Italia; accanto al Fvg c'è anche Brindisi. Questo darà al territorio regionale uno spazio in una vetrina ad alto impatto, come quella della nota piattaforma specializzata in affitti brevi di stanze e case vacanze. Un'opportunità, questa, che nasce grazie ai contatti di Agenzia Lavoro & SviluppoImpresa con il Ministero dello Sviluppo Economico e con Invitalia. Il risultato della candidatura della regione è stato comunicato oggi in una conferenza stampa a Trieste, al Palazzo della Regione, ed è stato presentato dall'assessore regionale al Lavoro, Alessia Rosolen, dall'assessore regionale al Turismo e alle Attività produttive, Sergio Emidio Bini e dal Country manager per l'Italia e il Sud Est Europa di Airbnb, Giacomo Trovato.

L'iniziativa si situa all'interno di un momento favorevole per lo sviluppo del mercato dei nomadi digitali: all'interno del Decreto Aiuti Ter c'è infatti la prima definizione in Italia del nomade digitale. ""Speriamo che i decreti attuativi arrivino a breve"", ha detto Trovato, proprio in vista del fatto che dalla pandemia in poi, con l'aumento del lavoro agile, la crescita di domanda di persone alla ricerca di affitti brevi per motivi di lavoro o per motivi misti di vacanza e lavoro è stata enorme.

""Il Friuli Venezia Giulia è una regione con molto potenziale inespresso - ha affermato Trovato -. Mentre Airbnb è principalmente popolata da stranieri (con circa 80 percento delle presenze proveniente dall'estero), in Fvg il rapporto tra italiani e stranieri è più equilibrato: gli italiani sono circa un terzo"". ""Se altrove gli stranieri provengono da nazioni lontane - ha proseguito -, qui arrivano da nazioni vicine. C'è la possibilità di crescere attraendo più stranieri e più stranieri che vengono da lontano, specificamente"", ha spiegato Trovato, sottolineando come, proprio per questa composizione del turismo su Airbnb, il Fvg ""ha sofferto meno di altri territori nel momento in cui la pandemia ha prosciugato i flussi a lunga distanza"". (ANSA).",1.00,non-restrictive,text8
db1b5c4d6c94a9b7442da1b3b5906bab357f37cde5a901609dc861b027ff3046,2024-04-29 7:32:20,it,italpress.com,italpress.com,2022-10-25, 2022/10,2022,10,"Airbnb, le zone turistiche rurali crescono 8 volte più delle città",https://www.italpress.com/airbnb-le-zone-turistiche-rurali-crescono-8-volte-piu-delle-citta/,"In Italia le città dove si prenota maggiormente “in valore assoluto sono quelle grosse: Roma, Milano e Firenze sono tornate al vertice della classifica dopo la pandemia. La cosa interessante, però, è che le città che crescono di più rispetto al periodo pre-pandemico sono Palermo, Pisa e Como. Ancora più interessante è confrontare la crescita delle zone rurali, non cittadine, che è otto volte superiore a quella delle città. Questo fenomeno di dispersione del turismo iniziato con la pandemia sta proseguendo nel periodo post-pandemico probabilmente perchè le persone amano trovarsi in zone meno trafficate”. Lo ha detto Giacomo Trovato, amministratore delegato di Airbnb, in un’intervista all’Italpress.
Si registra anche un cambiamento sul tipo di servizi richiesti. “Nel periodo pandemico andavano fortissimo le piscine e il wi-fi. Nel periodo post-pandemico, dove lo smart working cresce di popolarità, oltre alla presenza del wi-fi – ha spiegato – c’è anche la presenza di spazi di lavoro dedicati, oltre alle case che accettano gli animali domestici. Questo è un altro filtro tra i più richiesti in assoluto”.
Per Trovato, “le ricerche di case che accolgono animali sono aumentate del 65% rispetto al periodo pre-pandemico e l’Italia è il paese che ha la maggiore concentrazione di case che accettano animali, un terzo circa del totale, 130 mila”.
Inoltre, secondo l’ad di Airbnb, in Italia per “la grande maggioranza” si affittano “case intere”. “Le stanze – ha spiegato – sono state particolarmente impattate in periodo pandemico perchè si preferiva non portare persone in casa. Adesso, però, stiamo assistendo a una crescita delle stanze ed è un tema importante perchè può essere spesso il fattore abilitante di una vacanza per la popolazione più giovane”.
Per quanto riguarda il fisco “non c’è stato un cambiamento di regole”. “Il quadro – ha continuato – è abbastanza chiaro. Quello che per noi è importante, per promuovere una totale legalità del settore, è fare in modo che l’Italia implementi la legge che istituisce un codice unico nazionale. Dovremmo essere in dirittura d’arrivo. Con questa legge le autorità fiscali saranno in grado di ricevere da noi i dati su chi ha una casa e l’affitta e valutare se è in regola con tutti gli adempimenti”, ha evidenziato.
Per quanto riguarda gli affitti, talvolta in città si fatica a trovare immobili per periodi lunghi. “In questo momento è vero che i costi stanno un pò aumentando. La crisi energetica incide molto – ha sottolineato – e incide anche il fatto che è aumentata la domanda di alloggi brevi. Su un sito che ha più di 400mila annunci come Airbnb – ha proseguito – c’è una tale scelta che c’è una soluzione per ogni tasca. Stiamo vedendo che le famiglie affittano case più grandi perchè possono anche prenotare per più persone in modo tale che il costo pro capite possa essere addirittura in diminuzione”.
Con il caro bollette, bisogna trovare l’accordo tra affittuari e inquilini. “Posto che il prezzo è deciso dai proprietari di casa – ha spiegato Trovato -, noi favoriamo un prezzo onnicomprensivo così chi cerca un alloggio sa che paga quella cifra e non c’è nessun extra. E’ chiaro che i proprietari si trovano a dover fronteggiare l’aumento del costo delle bollette e si pongono qualche problema su come inserirlo nel prezzo giornaliero”.
In campo ci sono anche progetti per il futuro. “Un’iniziativa di cui siamo molto felici – ha affermato – è cavalcare il trend del lavoro in remoto. L’Italia storicamente mancava di un visto per i nomadi digitali provenienti da paesi extra Ue e si è dotata di questo visto. Mancano i decreti attuativi ma speriamo di arrivarci presto. Noi stiamo collaborando con tante regioni italiane – ha continuato – per creare centri di attrazione dei nomadi digitali. Noi facciamo in modo che i prezzi siano adeguati a soggiorni più lunghi però anche le regioni, come il Friuli Venezia Giulia, stanno lavorando per rendersi più attraenti, per esempio creando una comunità di nomadi digitali, esperienze dedicate e spazi di coworking, oltre che carte per visitare gratuitamente le attrazioni della regione”.",1.00,non-restrictive,text9
bb8870c10215ca6fe4c3e694b7e6ae7bf4e7a83ff950a72202e94587cf026fd4,2024-05-09 19:27:34,it,affaritaliani.it,affaritaliani.it,2024-05-09, 2024/05,2024,5,Al via il progetto per dare nuova vita a 43 borghi tra Sicilia e Calabria,https://www.affaritaliani.it/economia/al-via-il-progetto-per-dare-nuova-vita-a-43-borghi-tra-sicilia-e-calabria-917054.html?ref=ig,"Ridare nuova vita e riqualificare 43 borghi culturali tra Calabria e Sicilia. Questo, il progetto tutto italiano promosso dalle imprenditrici Carlotta Previti, di Messina, e Valentina Marciano, di Reggio Calabria.

“L’obbiettivo del progetto è quello di trasformare diversi luoghi abbandonati in borghi più vivibili, attrattivi e socialmente inclusivi richiamando il turismo e l’insediamento di nuove attività imprenditoriali, culturali e artistiche. Non solo, speriamo che questa idea possa essere d’esempio per iniziative simili in tutta Italia”, spiegano ad Affaritaliani.it Previti e Marciano.
“Dall’ex mattatoio al lungo mare, i borghi da riqualificare sono stati attentamente selezionati attraverso criteri come la continuità territoriale e il tasso si spopolamento”, spiegano le due ideatrici. Aspetto, quest’ultimo, molto importante per il progetto.

“L’obbiettivo della riqualificazione”, dicono entrando nel dettaglio, “è soprattutto quello di evitare l’enorme fuga di cervelli di giovani dalla Sicilia e dalla Calabria dando vita a nuove attività e creando così posti di lavoro”.

“In sintesi”, concludono Previti e Marciano, “lo scopo è quello di dare alle nuove generazioni una scelta, se partire o meno, dando un motivo solido per rimanere al Sud ed evitare che continui lo spopolamento delle due regioni”, concludono infine.         

L’evento, presentato a Roma in occasione del Convegno “Nuovo Bauhaus Europeo e il modello di sviluppo turistico dei borghi culturali del Sud Italia nel ciclo di programmazione 2021-2027”, è stato aperto dall’intervento del Ministro per gli Affari Europei, il Sud, le Politiche di Coesione e il PNNR, Raffaele Fitto.

All’incontro, alla presenza dei Sindaci dei comuni coinvolti nel progetto, sono intervenuti, tra gli altri, anche il Presidente della Regione Calabria, Roberto Occhiuto e il Presidente della Regione Sicilia, Renato Schifani.

“Questo progetto è un’iniziativa eccellente e rappresenta una grande opportunità per il nostro Paese – ha detto il Ministro Fitto. “In passato”, continua, “l’Italia non ha centrato gli obiettivi di Bruxelles perché ha polverizzato gli investimenti: è mancata una visione d’insieme. Occorre cambiare rotta perché per i Borghi il budget di spesa europea è di oltre 1 miliardo di euro”.

“Dobbiamo essere coesi e fare massa critica”, ha aggiunto. “Nessun Paese in Europa ha il nostro patrimonio culturale e storico: se saremo uniti, con progetti di qualità, riusciremo ad attirare investimenti e a combattere l’abbandono dei borghi culturali causati, in parte, anche dalla crisi demografica che costituisce oggi uno dei temi centrali del Governo Meloni”, ha concluso infine Fitto.

Anche i rappresentanti della Regione Calabria e Sicilia hanno condiviso i concetti espressi dal Ministro Raffaele Fitto: “Lo spopolamento dei piccoli borghi – ha aggiunto Occhiuto - è un tema che dobbiamo affrontare velocemente rendendoli attraenti non solo per le persone adulte e i pensionati ma, soprattutto, per i giovani garantendo connettività e servizi: pensiamo al coworking che potrebbe richiamare migliaia tra giovani e cosiddetti “nomadi digitali”.

Lo sviluppo urbano sostenibile dei borghi, ispirato ai principi del Bahuaus, sarà sostenuto dall’assegnazione urbana obbligatoria del Fondo europeo di sviluppo regionale (8% della dotazione nazionale totale) e l’iniziativa Urbana Europea (400 milioni di EUR).",1.00,non-restrictive,text10
f2065c9fedb918fc95d8b22d799163cb24f445382161a840e27d2e7481c5df51,2024-04-28 19:29:01,it,lagazzettadelmezzogiorno.it,lagazzettadelmezzogiorno.it,2022-11-03, 2022/11,2022,11,"Al via la campagna di Airbnb per attrarre nomadi digitali, in collaborazione col Comune di Brindisi",https://www.lagazzettadelmezzogiorno.it/news/brindisi/1365519/al-via-la-campagna-di-airbnb-per-attrarre-nomadi-digitali-in-collaborazione-col-comune-di-brindisi.html,"BRINDISI - “Il nomadismo digitale spalanca le porte ad un turismo sempre più trasformativo. La Puglia è il posto ideale per ripensare il valore del tempo dedicato al lavoro immergendosi nei paesaggi, nella cultura, nell’arte e nell’enogastronomia dei territori, in un’esperienza rigenerante.” Lo dichiara l’assessore al Turismo della Regione Puglia, Gianfranco Lopane, a margine della conferenza stampa tenuta questa mattina a Brindisi, a Palazzo Nervegna, nella quale è stata presentata la campagna di Airbnb che promuove Brindisi e provincia come destinazione della Puglia digital nomad friendly.

Un ‘patto’, dunque, per attrarre nomadi digitali nella destinazione inserita nella scorsa estate tra i 20 hub mondiali pronti ad accogliere chi è interessato a trasferirsi in Puglia e lavorare da remoto per lunghi periodi. Gli enti locali del Brindisino introdurranno una serie di agevolazioni per facilitare questo tipo di soggiorni da parte di italiani e stranieri. Il tutto ricade nel progetto “Sea Work & Live - Brindisi & Puglia”, campagna di marketing globale che il Comune di Brindisi, capofila del progetto, ha candidato con successo al programma di Airbnb “Live and Work Anywhere” in partenariato con la Provincia di Brindisi, con i Comuni del territorio, con numerose associazioni di categoria ed imprese e con il patrocinio del Ministero per le Politiche Giovanili e della Regione Puglia.

“Questa opportunità spinge la Regione Puglia, insieme alle amministrazioni e agli operatori, a dettagliare e migliorare nei servizi un’offerta in linea con i modelli di lavoro e d’impresa orientati alla flessibilità, alla sostenibilità e al benessere dei dipendenti - prosegue l’assessore Lopane -. Secondo lo studio recente di Passport-Photo.Online, diffuso dal Sole24Ore, l’85% dei nomadi digitali è soddisfatto del proprio lavoro, circa il 56% di chi abbraccia questa filosofia resta nello stesso posto per periodi fissi che variano da una settimana a due mesi. E ancora, oltre 10 milioni di americani si dichiarano nomadi digitali ed altri 24 pianificano di diventarlo nei prossimi anni. Tutto ciò favorisce un turismo di qualità e la diversificazione della stagionalità dei flussi. Nella partnership con Airbnb, Brindisi e la sua provincia hanno dato forma ad un progetto di promozione e valorizzazione senza precedenti. Siamo certi che sia un punto di partenza foriero di opportunità e che sosterremo nei prossimi sviluppi.”

Milioni di persone vivono e lavorano oggi in modo più flessibile. Per questo possono viaggiare in migliaia di città e paesi, dove rimangono per settimane, mesi o anche per intere stagioni. Nel 2021, 1 ospite su 5 ha utilizzato Airbnb per lavorare da remoto durante i suoi viaggi; un trend che è continuato nel primo trimestre del 2022, con i soggiorni a lungo termine che hanno raggiunto il massimo storico, raddoppiando rispetto allo stesso periodo nel 2019. Un’opportunità unica anche per l’Italia, dato che la piattaforma solo nei primi 3 mesi dell’anno ha visto aumentare le ricerche di viaggi in solitaria e a lungo termine nel nostro Paese del 90% rispetto allo stesso periodo pre-pandemia.

Numerose le attività che verranno sviluppate nel corso dei prossimi mesi. Airbnb ha pubblicato oggi una pagina dedicata che mostra sia gli annunci con le caratteristiche adatte per i nomadi digitali (wi-fi, postazione di lavoro, offerte speciali per soggiorni oltre i 28 giorni), sia informazioni pratiche in materia amministrativa (https://www.airbnb.it/d/liveandworkanywherebrindisi). Una serie di campagne di comunicazione verranno sviluppate per raggiungere gli utenti Airbnb in tutto il mondo e per dare visibilità alla provincia di Brindisi e alla Puglia come destinazioni, insistendo sull’ospitalità responsabile e promuovendo questa nuova idea di viaggio.

Per i nomadi digitali interessati, la città di Brindisi e la povincia hanno sviluppato un pacchetto smart working che prevede, fra l’altro, spazi di co-working pubblici gratuiti in tutta la provincia, eventi ed agevolazioni su ristorazione, attività commerciali, esperienze e trasporti. “Il lavoro da remoto e i soggiorni a lungo termine rappresentano un’importante opportunità per le destinazioni che vorranno aprirsi a questa sfida. Siamo orgogliosi che nel nostro programma siano presenti ben due mete italiane e sono convinto che Brindisi e la sua provincia abbiano tutte le carte in regola per far vivere ai nomadi digitali un’esperienza davvero autentica”, ha dichiarato Giacomo Trovato, Country Manager di Airbnb Italia.

“Puntiamo sul lavoro da remoto per il turismo ma soprattutto come opportunità per Brindisi per attrarre imprese, investimenti, talenti, per incentivare le assunzioni nel nostro territorio creando contestualmente i servizi e le condizioni necessari. È un percorso straordinario e ambizioso, condiviso con la Regione Puglia e molte realtà locali”, ha dichiarato Emma Taveri, assessore al Turismo del Comune di Brindisi. Airbnb ha inoltre presentato una guida sul lavoro da remoto per fare il punto sul fenomeno, includendo esempi virtuosi e dati a dimostrazione dei vantaggi per le comunità locali. Pensata per le destinazioni, raccoglie dati pubblici, evidenze di Airbnb e buone pratiche raccolte collaborando con le 20 destinazioni individuate dal programma “Live & Work Anywhere” che possono essere di esempio e ispirazione per altre località. La rivoluzione del lavoro da remoto è particolarmente interessante per i piccoli centri e le comunità rurali. Dall’inizio della pandemia nel marzo 2020, oltre 8.100 destinazioni hanno visto per la prima volta realizzarsi un soggiorno su Airbnb.

Airbnb è una piattaforma globale di viaggio fondata nel 2007 a San Francisco. Oggi conta oltre 4 milioni di host che hanno accolto e fatto sentire a casa oltre 1 miliardo di ospiti. Gli host Airbnb condividono sia i propri immobili, sia le proprie passioni e, insieme ai loro ospiti e alle comunità locali, sono la chiave per il turismo autentico, inclusivo e sostenibile che la piattaforma promuove.




",1.00,restrictive,text11
e26db767a82b3f9fd5aadba52ce12b75c43949321fc53b2cf061609d8b8d6b06,2024-04-27 22:57:50,it,lagazzettadelmezzogiorno.it,lagazzettadelmezzogiorno.it,2022-11-19, 2022/11,2022,11,"Aliano e Tursi, il mondo è qui: il southworking per ripopolare i borghi",https://www.lagazzettadelmezzogiorno.it/news/matera/1368415/aliano-e-tursi-il-mondo-e-qui-il-southworking-per-ripopolare-i-borghi.html,"Il riscatto di un’immagine per troppo tempo ancorata al sottosviluppo. Ad Aliano, cittadina nota per aver ospitato Carlo Levi, confinato in «questa sperduta terra del Sud» durante il periodo fascista, mette radici una grande multinazionale con testa olandese, la Randstad, che sta dimostrando come internet e lavoro sia un connubio vincente, capace di abbattere le distanze e rendere il mondo sempre più piccolo. Nel periodo della pandemia tutti hanno avuto familiarità con il termine «smart working». Ebbene, in questo caso siamo di fronte a un’evoluzione di quell’impostazione. Gli americani la chiamano «Southworking», letteralmente lavorando al Sud. Da un piccolo paese si può lavorare per una grande azienda che magari ha la sede a migliaia di chilometri. Basta un pc e una buona connessione. Il mondo imprenditoriale sta cogliendo questa opportunità anche perché non mancano incentivi. Per esempio, la fondazione con il Sud prevede un contributo di 60mila euro per quelle imprese che decidono di offrire posti di lavoro nel Mezzogiorno e, in particolare, in zone dove l’offerta scarseggia senza richiedere al dipendente di trasferirsi. Ad anticipare i tempi è stata la Cameo che già nel 2017 ha consentito ai suoi 140 lavoratori della sede italiana di scegliere la postazione più adatta al loro lavoro.

Esattamente ciò che sta facendo dal 2021 la Randstad che si occupa di ricerca, selezione e formazione di risorse umane con sede centrale a Diemen, nei Paesi Bassi. Ad Aliano, come dicevamo, ha aperto una sua sede, al pari di quanto fatto in altre regioni del Sud. Il Group Chief Executive Officer di Randstad Italia, Marco Ceresa conferma: «Siamo convinti che sia importante per le persone lavorare dove sono cresciute e hanno gli affetti». È un vantaggio anche per le aziende che possono trovare competenze e professionalità che difficilmente riuscirebbero a intercettare restando ancorati alla propria sede. «A distanza di un paio d’anni - aggiunge Ceresa - l’esperimento ha prodotto risultati e andremo a implementare ancora di più questo approccio al lavoro». La Randstad s’inserisce nel solco di una tendenza sempre più marcata. Secondo una recente ricerca, infatti, il 61 per cento delle aziende è disposta ad aprire un «hub» di lavoro in paesi di piccole e medie dimensioni perché così si ha la possibilità di accedere a candidati difficilmente «reperibili», offrendo loro la possibilità di abbattere il costo della vita restando a casa. Un’indagine di Svimez, inoltre, condotta su 150 grandi imprese con oltre 250 addetti, stima che sono circa 45mila i south worker che operano nelle diverse aree del Centro-Nord nei settori manifatturiero e dei servizi. Cifra che si stima arrivi a 100 mila unità, se si considerano anche le piccole e medie aziende con oltre 10 addetti.

Un’altra esperienza di successo nell’ambito del Southworinkg arriva da Tursi, dove l’associazione Tursi Digital nomads ha trasformato un ex monastero in una base per south workers. ll progetto, in particolare, è stato lanciato da Salvatore Gulfo, 30 anni, informatico lucano che dopo un’esperienza lavorativa a Roma ha deciso di tornare in Basilicata, nel paese di Albino Pierro, approfittando anche del regime di smart working che nel frattempo la sua azienda aveva previsto in piena pandemia. Qui ha creato, all’interno dell’ex convento, ceduto in comodato d’uso gratuito dal Comune, spazi per il co-working: «Abbiamo ridato vita a un luogo poco utilizzato. Ci sono co-worker fissi e altri ospiti che si fermano per periodi brevi. Si rivolgono a noi - sottolinea Gulfo - le professionalità più disparate, manager o dipendenti di grandi imprese, architetti, ingegneri». Gulfo incarna il profilo del giovane lucano costretto a emigrare per poter lavorare e che, ad un certo punto, decide di tornare per creare qui, in Basilicata, il suo futuro: «A Roma - dice - spendevo 600 euro al mese per stare in una stanza, in più gli spostamenti per andare a lavorare occupavano molto tempo. Insomma, la qualità della vita non era la stessa di quella che ho ritrovato a Tursi. La nostra azienda è soddisfatta della produttività del personale, che è aumentata di pari passo con i loro incassi e l’abbattimento dei costi per gli uffici. Insomma, siamo tutti soddisfatti di questa soluzione».

Per accedere all’area co-working bisogna sottoscrivere la tessera annuale dell’associazione no profit costituita da Gulfo. Il costo è di appena 10 euro per contribuire al pagamento delle spese vive. Con 20 euro si può accedere alla postazione di lavoro avendo anche una serie di servizi come la ristorazione, il fitness e accedere ad eventi per il tempo libero. Nell’ex convento c’è spazio anche per gli studenti universitari che qui possono studiare e riposare: «Proponiamo - precisa Gulfo - un set di strutture ricettive situate nel centro storico della città, a due passi dall’area co-working». Costi accessibili, vivibilità e lontano dal caos quotidiano delle città. «Il nostro obiettivo - conclude Gulfo - è anche ripopolare il paese attraendo, seppur per periodi limitati, nomadi digitali da tutto il mondo. Dal 6 giugno al 20 luglio scorsi una ventina di stranieri ha vissuto qui contribuendo anche a rivitalizzare l’economia locale».",1.00,non-restrictive,text12
b7349d80654047cd9115eeb4b088ddee77364a79a15529ea8b6ab9df5ce64cdc,2024-02-24 20:31:39,it,ilsecoloxix.it,ilsecoloxix.it,2023-07-11, 2023/07,2023,7,Alkimia Work ultima azienda a insediarsi nel Polo hi-tech di Sestri Levante,https://www.ilsecoloxix.it/levante/2023/07/11/news/alkimia_work_polo_hi-tech_sestri_levante-12935319/,"Sestri Levante – Sestri Levante si arricchisce di un nuovo spazio pensato per liberi professionisti e smart worker. Alkimia.Work ha aperto un ufficio di coworking all’interno di uno degli spazi dell’Annunziata, dove ha già una sede in altra parte del polo tecnologico. In occasione dell’apertura dell’attività è possibile visionare il suo spazio coworking, prenotando una visita (fino a venerdì 14 luglio) tramite apposito form presente sul sito https://alkimia.studio. A disposizione c’è un open space di 90 metri quadrati con 15 scrivanie. Le modalità di prenotazione e pagamento sono gestibili direttamente da smartphone, oppure utilizzando il numero di telefono 351/6574288.

La permanenza nel coworking può variare da un giorno ad un anno: soluzione pensata per facilitare turisti e nomadi digitali presenti sul territorio anche per brevi periodi. Inoltre, per accogliere eventuali clienti e collaboratori è possibile prenotare, a fasce orarie, una sala riunioni munita di proiettore e lavagna, per garantire privacy e tranquillità. Tutti gli ospiti hanno a disposizione cassettiera personale con chiavi, connessione internet tramite wifi e cavo ethernet, stampante, aria condizionata e un’area break con macchina del caffè. Gli spazi sono privi di barriere architettoniche e pertanto è garantita l’accessibilità in ogni area del coworking.

Alkimia.work punta a diventare lo spazio di riferimento per startupper, lavoratori agili del Tigullio e per tutti i turisti che vorranno prolungare il loro soggiorno in Riviera lavorando da remoto, beneficiando di una vista mare unica, nella suggestiva cornice della Baia del Silenzio. L’azienda è specializzata in creazione siti e piattaforme web, app, branding e comunicazione. Stefano Malcangi, fondatore di Alkimia e CEO insieme al socio Massimo Renda (presidente e fondatore di Caffè Borbone) dicono: «Dopo la pandemia il concetto di “luogo di lavoro” è incontrovertibilmente cambiato. Dipendenti e liberi professionisti cercano sempre di più luoghi come questo, in cui il networking nasce spontaneo e la giornata lavorativa è facilitata da un contesto stimolante e da una posizione strategica e con vista appagante, generando spesso virtuose collaborazioni».
",1.00,non-restrictive,text13
f730debdc3938d3ac3d16a292469745cb81cc325cdc2f933176030f2529bf1f0,2024-06-16 3:29:52,it,notiziaoggi.it,notiziaoggi.it,2024-06-14, 2024/06,2024,6,Anche il Piemonte tra i luoghi nascosti da visitare: lâultima ricerca,https://notiziaoggi.it/idee-consigli/anche-il-piemonte-tra-i-luoghi-nascosti-da-visitare-lultima-ricerca/,"Il Piemonte racchiude numerosi luoghi nascosti e sconosciuti ai più che meriterebbero di essere visitati. Queste località, spesso lontane dai circuiti turistici più battuti, offrono esperienze uniche e autentiche, potenzialmente imperdibili per un nomade digitale che sceglie di praticare il proprio lavoro da remoto.

A proposito di queste nuove figure professionali, i lavoratori itineranti sono accomunati da alcuni tratti tipici: utilizzano computer, smartphone, Internet e altri strumenti digitali come le VPN Italia per svolgere il loro lavoro, che può spaziare tra varie professioni. Conservano inoltre la facoltà di scelta su dove vivere e lavorare: ciò li autorizza ad esplorare culture e stili di vita sempre nuovi e differenti. A tal proposito, il Piemonte dispone di una combinazione unica tra infrastruttura tecnologica, qualità della vita e un ambiente stimolante e ricco di opportunità.Il Piemonte: un rifugio per nomadi digitali
Per venire incontro ai lavoratori digitali, la regione propone una buona infrastruttura tecnologica, con connessioni veloci e stabili. L’offerta crescente di spazi di coworking, particolarmente concentrati a Torino e dintorni, rappresenta un’opportunità per stringere relazioni con altri professionisti e lavorare in un ambiente attrezzato e illuminante. In questa area geografica, negli ultimi anni, si sono condensate delle vere e proprie comunità di nomadi digitali e fuorisede: un’occasione per facilitare l’integrazione e rintracciare opportunità di networking e supporto sociale.

Il Piemonte, in tutto il suo territorio, può vantare una ricca tradizione e un vasto patrimonio culturale, con città storiche, musei, castelli e palazzi, e anche una vivace scena artistica. Dalle Alpi alle colline delle Langhe e del Monferrato, fino a specchi d’acqua come il Lago Maggiore e il Lago d’Orta, la regione offre un’ampia varietà di paesaggi. La cucina eccellente e i vini pregiati, come il Barolo e il Barbaresco, garantiscono ai visitatori un’esperienza gastronomica fuori dal comune.

Complice un’efficiente rete di trasporti, la zona è ben collegata con il resto d’Italia e d’Europa. L’aeroporto di Torino, per esempio, mette a disposizione voli nazionali e internazionali e la regione è servita da una buona rete ferroviaria e autostradale.

Luoghi nascosti da visitare in Piemonte
Tra le località da non perdere per un nomade digitale spicca Orta San Giulio, inclusa dalla ricerca del portale expressvpn.com tra i luoghi più adatti per un nomade digitale in Italia. La ricerca tiene conto di una stima, frutto della media tra connettività, opportunità di coworking, costo della vita, attrazioni e sicurezza. Il piccolo borgo in questione, membro del circuito dei borghi più belli d’Italia, sorge proprio al centro dell’omonimo lago, conservando il fascino senza tempo dei paesini medievali.

Gli amanti degli sport estremi troveranno pane per i loro denti a Ceresole Reale, con ampie possibilità per addentrarsi in escursioni ma anche di praticare lo sci di fondo, lo sci alpinismo, l’arrampicata su ghiaccio e percorrere sentieri con le racchette da neve. Il borgo di Varallo preserva una grande ricchezza artistica, tra cui molte opere del pittore cinquecentesco Gaudenzio Ferrari e dei suoi allievi. Da non perdere la discesa nelle cabine della funivia più ripida d’Europa. Il piccolo borgo di Vogogna è custode di una lunga tradizione della civiltà medievale, raccontata egregiamente dal suo centro storico, che lo ha condotto a pieno titolo nel circuito dei “borghi più belli d’Italia”. Nel cuore di Asti il comune di Montemagno Monferrato, poco più di un migliaio di abitanti, è caratteristico perché costituito da soli dodici vicoli, segnati da numeri romani: la sua esistenza è attribuita fin nel lontano anno 1000.


",1.00,non-restrictive,text14
7b07055779ef15892731cbe49fe71ce040de2a386242e02622e9f5a58a266e7b,2024-07-01 19:47:29,it,ladige.it,ladige.it,2022-03-18, 2022/03,2022,3,"Bando Borghi per Palù dei Mocheni, il ministro Franceschini conferma il progetto: in arrivo 20 milioni di euro",https://www.ladige.it/cronaca/2022/03/18/bando-borghi-per-palu-dei-mocheni-il-ministro-franceschini-conferma-il-progetto-1.3160406,"Piano Nazionale Borghi, oggi il ministro della cultura Dario Franceschini ha annunciato i 21 progetti pilota e le 1.800 candidature per vincere la sfida della crescita sostenibile nel piano previsto dal PNRR. Due linee di azione con 420 milioni di euro a 21 borghi individuati da Regioni e Province autonome e 580 milioni di euro ad almeno 229 borghi selezionati tramite avviso pubblico rivolto ai Comuni

Per il Trentino, c'è Palù del Fersina, comune di 169 abitanti (che quindi vedranno una ricaduta di circa 118 mila euro a testa).

«Un meccanismo virtuoso voluto da dal Ministero della Cultura ha portato le regioni a individuare progetti ambiziosi che daranno nuove vocazioni a luoghi meravigliosi. Sul PNRR dobbiamo correre, c’è un cronoprogramma stringente e lo stiamo rispettando» ha detto Il ministro della Cultura, Dario Franceschini, intervenendo, insieme al Presidente dell’ANCI, Antonio Decaro, al Presidente della Conferenza delle Regioni e delle Province Autonome, Massimiliano Fedriga, alla Coordinatrice della Commissione Cultura alla Conferenza delle Regioni, Ilaria Cavo, e al Professor Giuseppe Roma, componente del Comitato Nazionale Borghi del MiC, alla presentazione previsti dal Piano Borghi del PNRR.

«L’obiettivo del piano Borghi previsto dal Pnrr – ha proseguito il Ministro - è quello di creare una crescita sostenibile e di qualità e di distribuirla su tutto il territorio nazionale. Da qui è partita questa idea che si è poi sviluppata attraverso un confronto con le Regioni, l’Anci e il Comitato Borghi. Abbiamo chiesto alle Regioni – ha detto ancora il Ministro - di scegliere un borgo all’interno del loro territorio con queste caratteristiche che adesso verrà finanziato con 20 milioni di euro. I progetti non riguarderanno solo il recupero del patrimonio storico artistico di questi luoghi meravigliosi ma anche l'individuazione di una vocazione specifica e su questo punto le Regioni hanno messo in atto dei meccanismi virtuosi e scelto una progettazione complessiva».

Nel corso del suo intervento il Ministro ha inoltre ringraziato il Presidente del FAI, Marco Magnifico, che ha comunicato al Ministero la disponibilità a collaborare, nel fine settimana del 28 e 29 maggio, con i comuni e le comunità locali per raccontare, rendere visitabili e permettere di scoprire i 21 borghi selezionati dalle Regioni.

Questi i progetti individuati:

Abruzzo

“Rocca Calascio Luce d’Abruzzo”. Il progetto prevede il restauro e la conservazione del sito di Rocca Calascio, comune in provincia dell’Aquila, insieme alla realizzazione di un albergo diffuso nei palazzi chiusi e semi abbandonati, di un’area per il campeggio e la sosta dei cavalli lungo il percorso dell’Ippovia e di alcuni servizi elementari totalmente mancanti. Quest’ultimo aspetto è tra quelli che incidono di più nell’invertire il processo di spopolamento, fine ultimo del progetto.

Basilicata

Il borgo di Monticchio Bagni, nel comune di Rionero in Vulture in provincia di Potenza, verrà interessato da un progetto che vedrà coinvolti il Dipartimento per le Culture Europee del Mediterraneo e la Scuola di Specializzazione in Beni Archeologici dell’Università di Basilicata, insieme alla Direzione Regionale Musei, nell’attrarre residenzialità a medio termine attraverso l’insediamento di attività didattiche e di ricerca, iniziative di scambi internazionali, laboratori, spazi di co-working e incubazione di start-up innovative, stimolate anche dai recenti fenomeni del south-smartworking e del nomadismo digitale. L’attrattività sarà inoltre potenziata da micro-infrastrutture per il tempo libero.

Calabria

“Gerace, porta del sole”. Il comune di Gerace, in provincia di Reggio Calabria, verrà interessato da interventi in grado di incidere sul recupero del patrimonio culturale e sul miglioramento della sua fruizione e accessibilità, facendo sì che la cultura del luogo divenga una ricchezza condivisa, e dalla realizzazione di strutture e servizi capaci di rendere il borgo attrattivo, attento ai bisogni sia della comunità che del visitatore. Saranno attuati interventi di carattere digitale insieme al recupero di edifici storici, che diventeranno parte di un itinerario culturale e al contempo contenitori di servizi in grado di rivitalizzare il borgo.

Campania

“Sanza: il borgo dell’accoglienza”. Elemento centrale del progetto è un sistema di albergo diffuso situato nel borgo antico del comune di Sanza, in provincia di Salerno, con camere e servizi dislocati in diversi edifici, in modo da garantire gli assi portanti del progetto: accoglienza turistica; residenza e spazi laboratoriali; residenze d’artista; residenza e spazi per terza età. Un luogo pensato anche per il creative social coworking, con lo sviluppo di progetti imprenditoriali che ospitino professionisti in un ambiente che non è solo lavorativo ma anche comunitario. Nell’ottica della sostenibilità, specifiche linee guida renderanno il progetto a basso impatto ambientale, regolando il riciclo eco-compatibile dei rifiuti urbani e il recupero delle acque piovane.

Emilia Romagna

“Da Campolo l’Arte fa scola”. Il borgo di Campolo, nel comune di Grizzana Morandi in provincia di Bologna, verrà interessato dalla creazione di un nuovo sistema territoriale che metta in relazione il carattere residenziale, rigenerato nella sua attrattività verso le giovani generazioni, con nuove funzioni in ambito culturale e turistico che interesseranno anche il vicino nucleo culturale della Rocchetta Mattei. Verranno realizzati interventi di restauro di beni pubblici e privati vincolati e avviate start-up culturali, tra cui la Scuola di Alta Formazione Edile e del Restauro di Campolo, la Casa delle Arti nel compendio del Palagio e gli Studi per attività cinematografiche e audiovisive.

Friuli Venezia Giulia

“Mille anni di storia al centro dell’Europa: Borgo Castello crocevia di popoli e culture”. Borgo Castello, nel comune di Gorizia, verrà interessato da un progetto di rigenerazione urbana per implementarne la riqualificazione degli spazi, con interventi volti, da un lato, alla rigenerazione culturale, sociale ed economica capaci di migliorare l’attrattività dell’area e favorire l’insediamento di nuove attività produttive sensibili al contesto locale e ai nuovi residenti, e, dall’altro lato, a rendere fruibili quattro nuovi contenitori che saranno a disposizione degli attori culturali locali. Viste le potenzialità attrattive dell’area e stante l’approssimarsi del 2025 che vedrà Borgo Castello fulcro di tutte le iniziative per Gorizia Capitale Europea della Cultura 2025, il progetto risponde alla necessità di avviare sin d’ora il processo di rigenerazione urbana in vista di questo importante appuntamento.

Lazio

“Treviniano Ri-Wind”. Il borgo di Treviniano, nel comune di Acquapendente in provincia di Viterbo, intende tracciare una possibile rotta verso uno sviluppo economico che preservi e valorizzi l’attuale capitale sociale e culturale. Il concetto di rewind sottende una tensione alla rigenerazione, grazie a modelli di sviluppo che si adattano alla microeconomia di un piccolo borgo e trasformano i consumatori in fruitori. L’acceleratore di questi processi è la Cooperativa di Comunità, condivisa e realizzata dagli abitanti stessi del borgo, che mira ad un nuovo modello di aggregazione sociale, per rispondere ai fabbisogni emergenti in tema di welfare, di sviluppo sostenibile, di miglioramento della qualità di vita e del contesto naturalistico, paesaggistico e ambientale.

Liguria

“Ricordare il passato per ricostruire il futuro”. Il progetto di rigenerazione del Borgo Castello, nel comune di Andora in provincia di Savona, mira al recupero strutturale e funzionale del patrimonio storico e rurale e del paesaggio naturale e agricolo storico per rispondere alla volontà di sperimentare una nuova visione di turismo culturale in ottica sostenibile e avvalendosi delle nuove tecnologie smart. Quattro gli interventi chiave: la riqualificazione del nucleo centrale del Castello con la creazione di un polo espositivo; la creazione di un giardino botanico con piante rare e di origine antica ed esotica; un percorso archeologico e storico, sia fisico che virtuale, attraverso gli spazi recuperati; la realizzazione di un parco agricolo esperienziale con il recupero di antiche attività della tradizione rurale e artigianale locale.

Lombardia

“Borgo Cre_attivo”. Il borgo di Livemmo, nel comune di Pertica Alta in provincia di Brescia, attraverso il rafforzamento del tessuto produttivo e l’offerta di servizi ai cittadini, attiverà dinamiche di insediamento di nuove imprese che possano riflettere l’identità locale, ma anche apportare nuove conoscenze che permettano di innescare dinamiche di collaborazione e di fiducia. Quattro gli assi strategici: Arte e Cultura, con la creazione di residenze d’artista, la realizzazione di un festival internazionale, la valorizzazione di un forno fusorio tradizionale e la creazione di un museo; Natura e Ospitalità, con la realizzazione di un bike-point, la sistemazione di sentieri e ciclovie, la realizzazione di aree attrezzate per tempo libero e famiglie; Produzioni Locali, con la facilitazione del raggiungimento delle malghe attraverso sentieri ciclopedonali e la realizzazione di una bottega; Servizi alla Comunità, con telemedicina, installazione di caldaia a biomassa, connettività, apertura di bandi per l’insediamento di start up e famiglie, incentivi alla ristrutturazione di immobili di proprietà privata.

Marche

“METROBORGO – Montaltolab – Presidato di civiltà future”. Nove cantieri di progetto per il recupero di edifici di grande valore storico culturale da destinare a nuove funzioni: dall’archivio storico alle micro-installazioni e pillole narrative nei punti chiave del borgo; dal museo del territorio e dei borghi agli spazi associativi ed espositivi; dal patrimonio immateriale dell’artigianato tradizionale e creativo alla riattivazione del Teatro di Sant’Agostino. Questa la strategia di rilancio di Montalto delle Marche, comune in provincia di Ascoli Piceno, destinato a divenire HUB di civiltà, centro di elaborazione di politiche di sviluppo sostenibile, collettore di esperienze locali, nazionali e internazionali che ispirino progetti replicabili nell’intero Paese.

Molise

“Pietrabbondante, un angolo di mondo tra cielo e terra”. Il comune di Pietrabbondante, in provincia di Isernia, verrà interessato dall’attuazione di strategie e interventi che consentano alle comunità locali dell’intero comprensorio Alto Molisano di beneficiare di una ricaduta sul tessuto economico e sociale grazie alla valorizzazione dello straordinario patrimonio archeologico del “Santuario italico” di epoca sannita. Sei gli obiettivi specifici: la riqualificazione della struttura insediativa del borgo; il potenziamento della fruibilità fisica e digitale del sito archeologico sannita e del museo; la creazione di servizi di accompagnamento alla valorizzazione del sito archeologico e del museo; lo sviluppo della destinazione turistica; la realizzazione di interventi a sostegno della popolazione e delle imprese con lo sviluppo della mobilità intercomunale.

Piemonte

“ALAVETZ! Agachand l’avenir de Elva – SU, AVANTI! Guardando l’avvenire di Elva”. Il progetto sostiene e promuove un piano di rinnovamento degli spazi del comune di Elva, in provincia di Cuneo, e delle funzioni da esso ospitate, proponendo interventi ed interazioni che possano attivare nuovi processi di rigenerazione culturale sociale ed economica a favore del contesto comunale. Gli interventi compresi nel progetto prevedono la creazione di un Centro Studi di Apicultura e di una Scuola di pastorizia, oltre ad un Osservatorio Astronomico e ad un Centro di Saperi Tradizionali delle tradizioni alpine ed una foresteria. Verrà inoltre realizzato un Museo Immersivo, ristrutturato un rifugio, installata una rete di riscaldamento a biomassa e valorizzata la rete di sentieri e percorsi.

Puglia

“FUTURE IN THE PAST – La rinascita del rione Fossi di Accadia”. Il progetto di rigenerazione del borgo “Rione Fossi”, nel comune di Accadia in provincia di Foggia, promuove un sistema integrato di investimenti sul patrimonio culturale, naturalistico e abitativo, allo scopo di definire e implementare una nuova matrice di sviluppo con l’attivazione di nuove economie, funzionali a dinamiche di ripopolamento rivolte da un lato a operatori economici, artisti del contemporaneo, nuovi occupati nelle attività economiche pensate per accrescere l’attrattività del Borgo in modo duraturo, e dall’altro ai turisti e ai fruitori delle stesse attività che saranno avviate. I diversi interventi prevedono: il recupero e la valorizzazione del patrimonio culturale; il recupero di unità residenziali pubbliche; incentivi per le nuove localizzazioni di imprese creative o legate al turismo esperienziale; azioni di valorizzazione turistica e culturale, con la musealizzazione del “parco dei ruderi” e degli ipogei, un concorso internazionale di arte contemporanea, residenze d’artista, blues festival.

Sardegna

“Dove la natura incontra l’arte”. Il rilancio del comune di Ulassai, in provincia di Nuoro, coniuga il rafforzamento della consapevolezza nella popolazione locale dell'unicità del patrimonio artistico di Maria Lai e di quello ambientale-paesaggistico dei Tacchi, attuando una contaminazione costante tra la popolazione locale e i residenti temporanei nazionali e internazionali. La proposta si sostanzia in 38 iniziative che prevedono interventi nei settori della ricettività turistica, del sostegno all'economia, dei servizi per gli sport all'aria aperta, della mobilità elettrica, della valorizzazione del patrimonio naturale, culturale e artistico, del presidio del territorio, dell’organizzazione di eventi culturali e dell’animazione territoriale. L’innovazione digitale è la direttrice trasversale a tutti gli interventi per trasformare e proporre Ulassai come una smart community. Diversi interventi sono poi dedicati ai giovani e alle famiglie, con azioni sulle scuole e sull’offerta educativa.

Sicilia

“Cunziria 4.0 – Oltre il Borgo”. La strategia di rigenerazione del borgo abbandonato della Cunziria, nel comune di Vizzini in provincia di Catania, nucleo storico legato all’attività della concia e alla figura di Giovanni Verga, è pensata come azione di sviluppo locale predisponente allo sviluppo dell'area del vizzinese e delle aree limitrofe. La proposta si sostanzia in diversi punti che prevedono: la riqualificazione fisica del borgo; la riqualificazione funzionale di diversi edifici con la realizzazione del centro di documentazione e museo Veghiano, di una biblioteca, un centro congressi, un’arena diffusa, un centro ricerca e scuola di teatro, un museo sull’attività della concia, un hub di ricerca sulla produzione della concia; la rivitalizzazione del borgo con il ripopolamento semistanziale; la creazione di nuove forme di occupazione; la creazione di un polo di attrazione culturale.

Toscana

Il recupero e la rigenerazione del Borgo di Castelnuovo in Avane, nel comune di Cavriglia in provincia di Arezzo, passa attraverso l'individuazione di nuove destinazioni d'uso, oltre a quella museale, e con l’insediamento di attività turistico ricettive secondo il modello dell'albergo diffuso, che concorreranno in maniera determinante ad un incremento occupazionale. Tra le iniziative previste: il completamento del Museo delle Miniere e del Territorio (MINE), il recupero di edifici storici per la realizzazione di residenze per artisti, di un complesso turistico ricettivo, di botteghe artigiane, di social-housing e degli spazi urbani interni al borgo, oltra alla realizzazione di reti tecnologiche di servizio.

Umbria

“Cesi porta dell’Umbria e delle meraviglie”. Il progetto considera Cesi, nel comune di Terni, come un borgo-territorio, riprendendo il concetto delle antiche città umbre della protostoria, le cosiddette touta, che includevano l’intero territorio sul quale si stabiliva una comunità. Le attività riguarderanno diversi ambiti: sport e turismo, ricettività e residenzialità, il settore del commercio, dell’artigianato e quello agroalimentare, sociale e cultura, viabilità e collegamenti, beni culturali, collaborazione pubblico - privato, campus e centri studi, connettività, comunicazione eventi e promozione.

Valle d’Aosta

“Fontainemore Borgo Alpino”. L’intervento rafforza il valore delle risorse che già operano nel territorio del comune di Fontainemore, in provincia di Aosta, per sviluppare sinergie e nuove opportunità tra i professionisti. Verrà realizzato un polo dedicato alla promozione della filiera agroalimentare locale e creato un centro di eccellenza agroalimentare (Convivium) composto dalle aziende del settore agricolo, lattiero caseario, dell’allevamento e della trasformazione dei prodotti alimentari. Sarà recuperata e restaurata l’antica casa parrocchiale, convertita a destinazione alberghiera. Verranno predisposti percorsi pedonali storici e sarà valorizzata l’intera filiera castanicola così come quella della toma di Gressoney. Si potenzieranno le infrastrutture di telecomunicazione e della connettività a vantaggio dei lavoratori da remoto e delle imprese.

Veneto

Il rilancio del comune di Recoaro Terme, in provincia di Vicenza, passa per il recupero degli immobili del compendio termale, per il restauro di edifici caratteristici del borgo cui viene assegnata funzione di aggregazione sociale e culturale e per la realizzazione di un polo formativo specializzato sui temi del termalismo. Tra gli obiettivi del progetto: l’attivazione del complesso termale come nuovo polo del benessere, l’intervento sugli edifici liberty del borgo, l’inserimento delle Piccole Dolomiti tra le mete del turismo montano sostenibile, l'arresto del declino demografico. La dimensione digitale degli interventi si concretizza nella creazione di spazi di coworking, nella fruizione del borgo attraverso strumenti digitali, nella dotazione di Villa Tonello di una piattaforma integrata a sostegno dei programmi di formazione, nella dotazione di tecnologie digitali nei luoghi recuperati della cultura.

Provincia di Trento: Palù del Fersina

“La forza della minoranza: rinascita di un borgo di matrice germanica a sud delle Alpi”. Il progetto costruisce un percorso di sviluppo in grado di innescare un processo di rigenerazione complessivo del comune di Palù del Fersina, in provincia di Trento, finalizzato a contrastare i fenomeni di progressiva marginalizzazione che hanno interessato l’area negli ultimi decenni, a partire dalla valorizzazione del principale attributo identitario del borgo: l’essere minoranza linguistica di lingua mochena. Il progetto mira a raggiungere i seguenti obiettivi: valorizzazione della Matrice Identitaria Mochena, la creazione di percorsi di sviluppo economico, il miglioramento della qualità della vita della comunità. Verranno predisposti strumenti e sistemi di ospitalità e di residenzialità innovativi, realizzato un ecosistema green, valorizzate le fonti energetiche rinnovabili, creati spazi comunitari e di aggregazione.

Provincia di Bolzano

Il rilancio del comune di Stelvio, in provincia di Bolzano, passa attraverso la realizzazione di diversi progetti socio-culturali e socio-economici: la ristrutturazione ecologica delle case più antiche, per scopi abitativi e per la realizzazione di un albergo diffuso; la progettazione di un negozio di paese multifunzionale; il coinvolgimento dell’agricoltura con la coltivazione di terreni abbandonati e lo sviluppo di prodotti a Km zero; la promozione di iniziative culturali; la realizzazione di residenze per artisti e di spazi di coworking; residenze per anziani; una biblioteca; la creazione di un Museo diffuso; il rafforzamento delle attività artigianali attraverso i mercati e il supporto nello sviluppo dei prodotti. Verrà realizzato un impianto di irrigazione per le coltivazioni circostanti e il restauro di due sentieri campestri e di un ponte di legno per rendere coltivabili i terreni agricoli soprastanti il borgo.

C’è poi la seconda linea d’azione mira invece alla realizzazione di progetti locali di rigenerazione culturale di almeno 229 borghi storici, integrando obiettivi di tutela del patrimonio culturale con le esigenze di rivitalizzazione sociale ed economica, di rilancio occupazionale e di contrasto dello spopolamento. Circa 1.800 sono state le candidature presentate dai Comuni, in forma singola o aggregata – fino a un massimo di 3 Comuni - con popolazione residente complessiva fino a 5.000 abitanti, secondo quanto predisposto dall’avviso, per poter disporre dei 380 milioni di euro previsti dal Piano. L’importo massimo del contributo sarà di circa 1,65 milioni di euro a borgo.

I Comitati tecnici istituiti dal Ministero della Cultura valuteranno la coerenza delle proposte progettuali con i processi e le tempistiche attuative del PNRR; l’istruttoria si concluderà entro maggio 2022 con l’assegnazione delle risorse al soggetto attuatore individuato da ogni singola proposta.

Verrà in seguito indetto un nuovo bando che assegnerà 200 milioni di euro alle imprese che svolgeranno attività culturali, turistiche, commerciali, agroalimentari e artigianali nei Comuni facenti parte della seconda linea di azione.",1.00,non-restrictive,text15
31ecb0d63d1b40b5ef00a1b8a5ec60beeaddc05b146a31a0103a4f44d9447465,2024-02-26 17:39:14,it,ansa.it,ansa.it,2023-06-06, 2023/06,2023,6,"Bari capitale digitale il 9 e 10 giugno, 'attrarre talenti'",https://www.ansa.it/puglia/notizie/2023/06/06/bari-capitale-digitale-il-9-e-10-giugno-attrarre-talenti_6925b6a4-4fcd-4958-9660-33d832d5bfb3.html,"Bari capitale digitale (Abcd) è il nome dell'evento in programma venerdì 9 e sabato 10 giugno nello spazio Murat che gli organizzatori assicurano diventerà il punto d'incontro di piccole e grandi aziende, startupper, giovani professionisti e istituzioni uniti da una determinazione comune: ""trasformare radicalmente il panorama economico e sociale del sud, ponendo il digitale e la sostenibilità al centro del cambiamento"".
Il tema scelto per questa edizione è Talenti & tecnologie per un faro nel Mediterraneo inclusivo e sostenibile.
Abcd - viene evidenziato in una nota - si propone di ""creare le condizioni per trattenere i talenti del sud e i giovani professionisti che preferirebbero restare e, perché no, attrarre i professionisti italiani e nomadi digitali stranieri, trovando nella regione il giusto bilanciamento vita-lavoro e contribuendo anche allo sviluppo dell'economia locale"". Il concetto di south working, filo conduttore dell'evento, punta alla costruzione di una nuova visione che abbracci il cambiamento partendo dalla Puglia e dal suo capoluogo.
    ""Da sempre i giovani talenti del sud si spostano al Nord in cerca di opportunità di lavoro"", commenta Nicolò Andreula, ideatore di Abcd: ""Vogliamo creare le condizioni affinché i cervelli in fuga dal sud possano a diventare cervelli di ritorno in un'area strategica per il futuro del paese e del bacino Mediterraneo. Abcd vuole creare un vantaggio competitivo distintivo attraverso una massa critica di aziende e individui che guidano il cambiamento, creando un effetto di rete che genera valore aggiuntivo per l'intera comunità. Grazie al confronto tra esperti, imprese, giovani, professionisti e istituzioni si potrà finalmente cambiare prospettiva incentivando sempre più le aziende a favorire la creazione di hub di lavoro e connessioni virtuose a sud"".",1.00,non-restrictive,text16
be2a655c46cb619f5dc0a27d7f3ce7bc38269ce2c59e3bc88016715b2c289cce,2024-09-02 12:34:28,it,ilfattoquotidiano.it,ilfattoquotidiano.it,2021-05-04, 2021/05,2021,5,"Blog | Pnrr, l'innovazione tecnologica non basta: bisogna diffondere una cultura digitale",https://www.ilfattoquotidiano.it/2021/05/04/pnrr-linnovazione-tecnologica-non-basta-bisogna-diffondere-una-cultura-digitale/6186304/,"Cinquanta miliardi: è questa la cifra stanziata dal piano Draghi per la trasformazione tecnologica, l’innovazione, la competitività e la cultura, con il duplice obiettivo di garantire un equo accesso alle opportunità alle categorie più svantaggiate – donne e giovani, come certifica l’Istat – e ai territori meno connessi, e di promuovere e sostenere la trasformazione digitale e con essa l’innovazione dell’intero sistema produttivo italiano.

Che il digitale sia una straordinaria leva per lo sviluppo economico e sociale dell’Italia è innegabile, ma le infrastrutture tecnologiche – dalla fibra al 5G passando per i satelliti, con un investimento complessivo da 7,6 miliardi, di cui oltre 6 miliardi in fibra e 5G e circa 1,3 miliardi nel network satellitare e dell’economia spaziale – bastano da sole a garantire una riduzione significativa del digital divide? In altre parole, lo sviluppo di infrastrutture tecnologiche implica automaticamente anche la diffusione di una cultura digitale, ovvero la consapevolezza di come mettere a frutto il digitale per ridisegnare l’economia e la società di un territorio?

Se è vero che senza la disponibilità di infrastrutture è difficile innescare un processo di trasformazione basato sull’innovazione tecnologica, è altrettanto vero che senza la diffusione di conoscenza rispetto alle opportunità del digitale è difficile che quest’ultimo possa avere un impatto significativo sulla qualità della vita delle persone e sul rilancio dei territori. Il rischio è che le infrastrutture tecnologiche restino un fine, senza diventare un mezzo per generare quell’innovazione ad impatto positivo e contribuire allo sviluppo sociale ed economico del Paese.

Guardiamo ad esempio ai professionisti e lavoratori da remoto che possono svolgere il proprio lavoro da qualsiasi luogo. Se agli inizi – anche del progetto Nomadi Digitali® – potevano a ragione essere definiti i pionieri di una nuova era, legati al concetto di vivere viaggiando, adesso che lo smart working è diventata una realtà lavorativa trasversale a tutti i settori, nel pubblico come nel privato, le esigenze di questa nuova categoria di lavoratori sono sempre più sfaccettate. E in futuro saranno sempre più ampie e investiranno molti più ambiti, professionali e personali, di quelli che vediamo adesso.

Non sarà più solo una questione di destinazione, o di meta, e neanche ‘semplicemente’ di poter contare su una ottima connessione, considerata ormai ‘di base’: a fare la differenza nel rendere attraenti i territori, che magari hanno visto andar via i propri talenti perché senza opportunità, saranno soprattutto i progetti di comunità improntati a una cultura digitale diffusa, che troveranno nelle infrastrutture il mezzo per realizzarsi. Progetti che dovranno avere la capacità di incuriosire e attrarre professionisti da tutto il mondo e la solidità per invogliare chi è andato a lavorare altrove a fare ritorno, portando con sé tutto il know-how sviluppato.

Eppure oggi la riflessione è poco più che ferma a una declinazione dell’offerta turistica: da nord a sud, isole comprese, è un fiorire di mete per i soggiorni di smart workers e nomadi digitali. Gli straordinari territori di tutta Italia presentati come imperdibili dormitori (mi si passi l’espressione) per remote e smart worker, tralasciando uno degli aspetti alla base di qualsiasi progetto di rigenerazione territoriale, ovvero la sostenibilità e il rapporto sinergico con la comunità locale.

I remote worker non sono più solo ‘lavoratori in viaggio’ in cerca di nuove destinazioni, ma sono lavoratori, professionisti freelance e imprenditori della Rete alla ricerca di di nuove relazioni, di hub culturali e professionali dove la qualità della vita e opportunità professionali e di business si intrecciano, connettendo i fattori caratterizzanti di un territorio con i nuovi modelli lavorativi e imprenditoriali legati al digitale e all’innovazione sociale, compresi i microbusiness, purché innovativi, sostenibili e identitari.

Non si può pensare che bastino la disponibilità di tecnologie mobili e di servizi digitali per l’innovazione del sistema economico dei territori basato sui nuovi stili di vita e di lavoro: serviranno progetti di comunità, in cui la vocazione – produttiva, ma anche agricola, artigianale e culturale – e l’identità di un territorio restino al centro, trasformandosi in base alle esigenze dei talenti professionali e dei business che vorranno attrarre.

Il nomadismo digitale è ancora molto legato all’immagine laptop e zaino in spalla, che continua a essere veicolata pur non rispondendo appieno alle tante declinazioni che il lavoro da remoto ha assunto sotto l’incredibile spinta dello stato di necessità dettato dall’emergenza pandemica.

Siamo diventati tutti smart worker? Diventeremo tutti Nomadi Digitali? Nel futuro lavorativo che ci attende, avremo bisogno ‘solo’ di un posto dove dormire e di una connessione veloce? Lo abbiamo chiesto in queste settimane a oltre 1200 remote e smart worker, e aspiranti tali, tramite un sondaggio – per partecipare: Sondaggio Nomadi Digitali – che vorremmo trasformare in un Report ufficiale sullo stato del lavoro smart e da remoto che porti nel dibattito sul futuro dell’Italia digitale la voce dei lavoratori di quello che è un futuro già presente. Anche se ci sono ancora troppe domande e poche risposte.",1.00,non-restrictive,text17
d05e754e9728ac2c196fd1d47fc2f46f0ea0ca0bbf26ce2aa75c091d7d2c35ad,2024-04-28 9:00:34,it,panorama.it,panorama.it,2022-11-11, 2022/11,2022,11,"Borghi Connessi, il nuovo progetto Windtre per valorizzare i piccoli Comuni",https://www.panorama.it/news/borghi-connessi-windtre-hqvillage,"«Borghi Connessi», iniziativa sostenibile di Windtre, nasce con l’obiettivo di sviluppare maggiore cultura e consapevolezza digitale nei piccoli Comuni, trasformandoli in destinazioni di vita e lavoro per nomadi digitali e lavoratori in remoto. Il progetto è supportato dalla partnership con la startup HQVillage.

La collaborazione tra l’azienda di telecomunicazioni e la nuova realtà votata a portare lo smart working nei Borghi d’Italia scaturisce dalle nuove esigenze sorte durante la pandemia. In particolare, l’inserimento dello smart working ha cambiato in maniera radicale il modo di lavorare, offrendo ai piccoli Comuni l’opportunità di ripopolarsi. Windtre mette così a disposizione il suo know how, con particolare attenzione alla crescita delle competenze digitali dei cittadini attraverso seminari e consulenze sui servizi broadband da parte di personale specializzato. HQVillage parla invece ai «nomadi digitali» attraverso la sua piattaforma web dove è possibile individuare con semplicità la destinazione preferita per lavorare lontano dal caos della città. L’iniziativa è già stata avviata in più di 40 Borghi e otto regioni italiane.

In sinergia con «Borghi Connessi», la startup HQVillage ha come obiettivo la valorizzazione dei piccoli Comuni, tutelare la loro autenticità, promuoverli come poli di condivisione, innovazione e tradizione, attraverso una rete di proprietari immobiliari privati e un’ampia offerta di servizi. «Borghi Connessi» si inserisce tra i dieci obiettivi del piano ESG (Environment, Social, Governance) presentato da Windtre.
",1.00,non-restrictive,text18
5d25bf925bea288c2ed03ab252005bc26d0905f03d61006515e443e723f82fcd,2024-07-24 20:29:39,it,galluraoggi.it,galluraoggi.it,2022-02-21, 2022/02,2022,2,"Calangianus, il palazzo Puliga diventerà sede dedicata ai nomadi digitali",https://www.galluraoggi.it/cronaca/palazzo-puliga-riqualificazione-pnrr-21-febbraio-2022/,"La riqualificazione del palazzo Puliga a Calangianus
Nuova vita per il palazzo Puliga di Calangianus. L’amministrazione comunale intende riqualificare lo storico immobile di piazza del Popolo e farne uno spazio dedicato ai nomadi digitali, ovvero coloro che, grazie alle loro professioni sul web, possono girare il mondo, non avendo un luogo di lavoro.

Il progetto rientra tra 7 proposti dal Comune per il Piano Nazionale di Ripresa e Resilienza (Pnrr) e ha come fine quello di valorizzare il borgo come meta turistica e di affari. Attualmente, i nomadi digitali nel mondo sono 35 milioni e sono sempre di più quelli che vorrebbero intraprendere questo stile di vita. Calangianus potrebbe, quindi, diventare un luogo attrattivo per questa categoria di lavoratori.

Grazie ai fondi del Pnrr, ovvero 1 milione complessivi, l’amministrazione comunale riqualificherà molti altri palazzi del centro storico, dandogli una nuova ricollocazione sociale. Al centro delle idee c’è proprio la creazione di una smart city, per rendere il paese competitivo, sostenibile, efficiente e innovativo a livello digitale.",1.00,restrictive,text19
7cd4aefd278a531f763ee602baf3e1b573b113ea41848efca420bfbc682bc884,2024-05-10 21:11:11,it,ilgiornaledivicenza.it,ilgiornaledivicenza.it,2022-03-25, 2022/03,2022,3,Casa a un euro per un anno: oltre 100mila i candidati per vivere a Sambuca in Sicilia,https://www.ilgiornaledivicenza.it/oltre-vicenza/italia/casa-a-un-euro-per-un-anno-oltre-100mila-i-candidati-per-vivere-a-sambuca-in-sicilia-1.9304974,"Sono oltre 100mila le candidature giunte da tutto il mondo per vivere un anno nella casa a 1 euro di Airbnb a Sambuca di Sicilia. L’immobile, a due passi dal Belvedere sulla Valle del Belìce. La notizia del bando lanciato da Airbnb per un soggiorno praticamente gratuito ha suscitato una grande eco mediatica, come dimostrano le oltre 100mila richieste giunte nel giro di poche settimane da tutto il mondo (gli italiani sono sesti per candidature). Tra queste, il 22% proviene da residenti negli Stati Uniti, il 15% dall’Argentina, il 10% dall’India, l’8% dal Messico e il 5% dal Regno Unito, ma ci sono state candidature anche da paesi come Canada, Cile, Sudafrica, Nuova Zelanda, Cina e Giappone. L’iniziativa si lega peraltro alle possibilità offerte oggi dallo smart working.
Proprio nei giorni scorsi è stato approvato con il Decreto «Sostegni-ter» un emendamento che introduce nel nostro ordinamento la figura del «Nomade Digitale» o remote worker, definiti come «cittadini di un Paese terzo, che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma ovvero per un’impresa anche non residente nel territorio dello Stato italiano».
«Un’ottima notizia» commenta Giacomo Trovato, Country Manager di Airbnb Italia. «Con l’affermazione dello smart working e del lavoro ibrido, sono sempre più coloro che non hanno necessità di recarsi in ufficio quotidianamente: per la prima volta, milioni di persone possono vivere ovunque nel mondo. Il successo della Casa a 1 Euro a Sambuca ne è la riprova: c’è un bisogno crescente di misurarsi con sè stessi e scoprire altre culture trasferendosi all’estero per periodi estesi».
L’iniziativa della Casa a 1 Euro si inserisce all’interno del più ampio progetto di Airbnb per la promozione di un turismo consapevole che guarda ai piccoli borghi italiani. Dopo aver rigenerato e trasformato in residenze d’artista quattro immobili nei borghi di Civita di Bagnoregio (Lazio), Lavenone (Lombardia), Civitacampomarano (Molise) Airbnb nel 2021 decide di continuare l’avventura con il borgo di Sambuca. Qui seleziona una casa a 1 euro messa a disposizione dal comune e la ristruttura completamente. Il risultato è una casa su tre livelli che racchiude in sè il fascino dell’architettura storica siciliana e il comfort del design contemporaneo. Una volta terminati i lavori di ristrutturazione, Airbnb ha aperto le candidature in tutto il mondo per dare la possibilità a una persona e alla sua famiglia di vivere da nomadi digitali per un anno nella casa, diventandone anche host attraverso l’affitto sulla piattaforma di una o più stanze.",1.00,non-restrictive,text20
fd2311fe1409b16d8bdea52357719b8dee712e7e2c2fbdfe786a1ccf3c7d3615,2024-03-10 1:52:16,it,internazionale.it,internazionale.it,2023-01-16, 2023/01,2023,1,Chi usa le città non sempre paga per farle funzionare,https://www.internazionale.it/essenziale/notizie/sarah-gainsforth/2023/01/16/gentrificazione-serrvizi,"Le città sono costantemente attraversate da persone che non le abitano: turisti, lavoratori, studenti, migranti. Alcuni arrivano per scelta, altri per necessità. Alcuni sono pendolari, altri si fermano qualche notte, altri ancora per mesi. Oggi, in un’epoca di turismo di massa, di mobilità e flessibilità lavorativa, i confini tra le categorie di abitanti temporanei sono sempre più sfumati. Quello che fa la differenza è la capacità di spesa dei singoli. Per esempio, sui migranti più benestanti, che arrivano in Italia per lavoro, per svago o per altre scelte, sappiamo pochissimo. Quanti sono, perché arrivano, dove soggiornano e per quanto tempo? E, soprattutto, qual è il loro impatto?

Quantificare i pendolari e gli abitanti temporanei non è semplice ma è importante per programmare i servizi e per capire come cambiano le città. Nel 2016 l’Istituto nazionale di statistica (Istat)ha calcolato per la prima volta, con un metodo sperimentale, l’incidenza dei pendolari lavoratori e studenti (escludendo quindi i turisti) che attraversano le principali città italiane durante il giorno: il loro numero in media è pari al 20 per cento della popolazione residente. Anche se i dati potrebbero essere sovrastimati, la quantità di pendolari a Roma equivale a un terzo della popolazione residente; a Milano è più della metà.

“Il ‘modello Milano’ si basa sul drenaggio di risorse dalle aree limitrofe, sulla spesa in bar, ristoranti o negozi dei city users, termine coniato nel 1993 dal sociologo Guido Martinotti per definire coloro che ‘usano la città senza risiedervi’”, spiega il geografo Filippo Celata che sta studiando il fenomeno. “La pandemia ha reso visibile quanto le grandi città sono diventate dipendenti dai flussi di non residenti: hanno bisogno di una popolazione aggiuntiva che spende e consuma. Non a caso il sindaco di Milano Giuseppe Sala è stato tra i primi a tuonare contro il lavoro a distanza”.

Per capire quanti usano la città senza risiedervi, ai pendolari giornalieri bisogna aggiungere non solo i turisti (a Roma, per esempio, sono 130mila al giorno), ma anche altre forme di abitare temporaneo in forte crescita, diverse dalle migrazioni tradizionali. Si tratta di persone che hanno la residenza altrove e non hanno intenzione di stabilirsi permanentemente. A Roma, secondo una delle stime migliori, questi cittadini temporanei ammonterebbero a circa il 10 per cento dei residenti: una massa aggiuntiva del tutto comparabile in quantità ai turisti (che rimangono per molto meno tempo), che gravita intorno al centro della città, usa i suoi servizi e abita nelle sue case.

Nel 2019 le case su Airbnb, la piattaforma digitale di affitti brevi turistici, superavano quelle date in affitto a residenti nei centri di sei città (Bologna, Firenze, Napoli, Palermo, Roma e Venezia) analizzate da Celata. A Roma alcune zone hanno perso un terzo dei loro abitanti a causa degli affitti turistici. Con gli abitanti, sono scomparsi i negozi di vicinato, i prezzi sono aumentati e il flusso continuo di turisti ha reso strade e piazze impraticabili. In una parola, i centri storici sono diventati invivibili.

Una ricerca di Sociometrica, presentata nel 2020, ha stimato che a Roma ci sono cinque milioni di turisti non registrati ogni anno, il 30 per cento di quelli ufficiali, riconducibili agli Airbnb. Sono cinque milioni di persone che usano i servizi pubblici e non pagano l’imposta di soggiorno.

Turismo di “qualità”


Prima della pandemia si erano già moltiplicate le iniziative e i movimenti sociali di denuncia sugli effetti dell’overtourism (sovraffollamento turistico) e degli affitti brevi. Ma invece di regolamentare le locazioni e favorire chi sceglie di vivere in città, le autorità hanno parlato solo della necessità di educare i turisti, e di puntare su un turismo di “qualità”, ovvero più ricco di quello low cost cresciuto proprio grazie ad Airbnb e ai voli economici.

Per contrastare l’eccessiva congestione di persone i sindaci hanno cominciato a limitare l’accesso a pezzi di città. A Firenze, Venezia e Roma sono state emesse ordinanze che vietano ai turisti, ma anche ai residenti, di sedersi sui gradini dei monumenti. “Nel 2017 il sindaco di Firenze ha annunciato che avrebbe fatto innaffiare i gradini delle chiese per evitare che i turisti vi si sedessero”, ricorda Celata. “A Venezia sono stati istituiti dei varchi per regolare l’accesso al centro storico”.

Poi, con la pandemia, i flussi si sono interrotti, i centri storici sono rimasti deserti, e i proprietari di case e i commercianti hanno chiesto sussidi e indennizzi. “Le alternative all’assenza di turismo, in quella fase, erano due: riportare i residenti nei centri urbani o puntare su altri abitanti temporanei”, sostiene Celata. “La prima opzione è stata liquidata. Forse è stata ritenuta troppo complicata perché avrebbe richiesto una strategia a lungo termine o magari era solo poco conveniente. Si è scelta la seconda strada”.

A marzo del 2021 la Fondazione di Venezia, l’università Ca’ Foscari e l’azienda tecnologica Cisco hanno lanciato Venywhere, work from Venice (lavora da Venezia), una piattaforma per attirare “una nuova popolazione di cittadini temporanei” e “sviluppare un’alternativa al turismo di massa” attraverso l’offerta di servizi come l’assistenza per ottenere il visto e trovare spazi di lavoro e case. In poche settimane la piattaforma avrebbe registrato 15mila visite e 1.200 iscrizioni.

Un anno prima l’università Iuav di Venezia aveva stretto un accordo con Air­bnb per destinare le case vacanze vuote agli studenti. Ma quando il turismo è ripartito gli studenti sono stati sfrattati. Lo scorso agosto il numero di residenti è sceso per la prima volta sotto la quota di 50mila, a causa della trasformazione di Venezia in un parco tematico. “La situazione abitativa è disastrosa. Nemmeno la peste del 1348 decimò in questo modo la città lagunare”, ha scritto su Jacobin un residente, Giancarlo Chigi.

Oggi Venezia potrebbe limitare gli Airbnb grazie a un emendamento approvato a luglio dal parlamento che dà la facoltà al comune di stabilire un limite massimo di locazioni brevi. Ma il comune non si è mosso e neanche le altre città sembrano avere fretta di farlo, come invece è avvenuto nel resto d’Europa. A Venezia, piuttosto, si è tornato a parlare di un biglietto di ingresso alla città. I pochi residenti stanno protestando: l’istituzione di un biglietto, dicono, trasformerebbe la città in un museo.

All’inizio dell’anno anche il comune di Firenze ha lanciato una piattaforma, che si chiama BeLong, per promuovere affitti a medio e lungo termine rivolti a studenti, startupper, smart worker e altri soggetti “che hanno in questi anni manifestato la difficoltà nel trovare alloggi a causa di un mercato saturato dal fenomeno degli affitti brevi”, si legge sul sito. Sono previsti “benefit” per inquilini e proprietari che aderiscono a BeLong: sconti su musei, attività commerciali, spazi di lavoro e mobilità condivisa per gli abitanti temporanei, sconti sull’Imu (l’imposta municipale sulle seconde case) per i proprietari.

Nomadi digitali
A marzo il governo ha riconosciuto una nuova figura, quella del “nomade digitale” per cui si prevede l’istituzione di un visto ad hoc, in deroga al decreto flussi che stabilisce quanti lavoratori stranieri l’Italia può accogliere. Secondo il governo i nomadi digitali sono “cittadini di un paese terzo che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto”. Di fatto, però, su questa categoria di lavoratori sappiamo pochissimo, oltre al fatto che si tratta di persone che lavorano tramite internet e che, classificazione del governo a parte, non sono necessariamente straniere.

Manca una definizione univoca. Un nomade digitale è qualcuno che lavora da casa? O è qualcuno che viaggia mentre lavora? Il rapporto sul lavoro autonomo negli Stati Uniti, per esempio, classifica i nomadi digitali come lavoratori da remoto, una definizione in cui è assente la componente del viaggio. Nelle ricerche accademiche sulla mobilità si parla di lifestyle mobility, una categoria di migranti per stile di vita, a metà tra il turismo e la migrazione. I nomadi digitali rientrerebbero in questa vasta categoria e, secondo una narrazione molto diffusa, sarebbero in aumento. Ma senza dati è difficile capirlo.

Qualche informazione in più si trova in un rapporto dell’Associazione italiana nomadi digitali, realizzato in collaborazione con Airbnb. Poiché Airbnb rifiuta di pubblicare i dati sugli affitti di cui è intermediaria (per ottenerli alcune città all’estero hanno portato la piattaforma in tribunale), la sua diffusione di informazioni sui cosiddetti nomadi digitali fa pensare a una strategia di marketing. Secondo il rapporto il 42 per cento delle 2.200 persone intervistate provenienti da vari paesi è interessato a soggiornare in Italia, per un periodo compreso tra uno a tre mesi; seguono percentuali inferiori per periodi più lunghi. Il 10 per cento sceglierebbe il nord dell’Italia, mentre il 43 per cento si trasferirebbe al sud.

Purtroppo l’Agenzia delle entrate non pubblica i dati sui contratti di locazione di durata inferiore a un anno per parti di immobili, cioè per l’affitto di una stanza per un breve periodo. Non è chiaro, quindi, se siano in aumento. Si sa però che i contratti inferiori a un anno per interi appartamenti sono pochissimi: poco più di 147mila nel 2021, 30mila in più del 2016. Anche i contratti transitori, che durano da uno e tre anni, sono pochi: nel 2021 hanno riguardato 170mila abitazioni in Italia. Contrariamente alla tesi di Airbnb, la metà di questi contratti è registrata nel nord del paese; solo il 16,5 per cento al sud. Tra le grandi città, Milano conta il 41 per cento dei contratti transitori.

Il frazionamento di case per l’affitto di stanze e posti letto, anche per brevi periodi, però, sembra essere effettivamente in aumento. Perché se i dati e le politiche pubbliche ignorano le tendenze emergenti, gli operatori privati le hanno già colte, o forse le hanno indotte. È in crescita il ruolo degli intermediari, grandi gruppi che gestiscono centinaia di appartamenti: li prendono in affitto dai proprietari e li subaffittano a studenti e lavoratori.

Uno di questi gruppi è DoveVivo, una holding partecipata da investitori internazionali come Starwood capital group che ha raccolto più di 65 miliardi di dollari di capitale e che gestisce beni per almeno 110 miliardi di dollari. DoveVivo gestisce 13mila stanze in sei paesi in Europa. In Italia è presente in 13 città, i prezzi per le stanze variano, ma sono più alti della media. Offre “soluzioni abitative di breve, medio e lungo periodo” a studenti, giovani lavoratori, famiglie e viaggiatori. Ai proprietari offre un canone fisso o la condivisione dei guadagni. Nel primo caso assicura la rendita ai proprietari anche in caso di morosità.

Secondo il fondatore, Valerio Fonseca, la crescita dell’azienda segue l’evoluzione delle necessità abitative: “I clienti passano dalla coabitazione all’appartamento per la giovane famiglia, dal campus universitario alla vacanza di pochi giorni”. DoveVivo punta a coprire tutti questi segmenti di domanda abitativa. Ma per molte persone anche una stanza costa troppo.

Durante un convegno dell’Associazione nazionale costruttori, il 20 ottobre, il sindaco di Bologna Matteo Lepore ha attribuito l’emergenza abitativa del capoluogo emiliano non solo al turismo ma anche all’arrivo di lavoratori e investitori, con salari più alti della media, nelle nuove aziende tecnologiche. Il problema, secondo Lepore, si risolverebbe con una nuova disponibilità di alloggi per chi ha salari più bassi. Ma questi alloggi non ci sono. Senza politiche di lungo periodo, attirare lavoratori con stipendi più alti della media locale può avere effetti disastrosi sull’aumento delle disuguaglianze. Perché gli effetti sono gli stessi del turismo: tutto costa di più.

Chi paga cosa


Esiste un termine specifico per definire la pratica alla base del nomadismo digitale: geoarbitrage, da geographic arbitrage, che si può tradurre in “arbitrarietà geografica”. Consiste nello scegliere un paese con un basso costo della vita, guadagnando all’estero un salario più alto. Esiste anche un sito web per calcolare il paese con il migliore rapporto tra salario estero e costo della vita locale. I primi dieci posti in classifica sono occupati da paesi asiatici, dove il costo della vita è più basso rispetto a quello occidentale.

In ambito accademico questo fenomeno ha un altro nome: gentrificazione transnazionale. La gentrificazione è il processo per cui lo spazio urbano è progressivamente riservato a utenti sempre più ricchi e ha come effetto l’espulsione degli abitanti più poveri, ma anche sempre di più di quelli semplicemente meno ricchi. Questo processo può avvenire anche tra paesi diversi ed è l’effetto di politiche che corteggiano una élite transnazionale invece di alzare i salari, migliorare la qualità della vita, dei servizi e delle economie locali. Questa élite è appetibile anche per le piattaforme digitali.“Non è un caso che Airbnb stia puntando sullo stesso segmento di affitto di medio periodo”, spiega Celata.

Secondo il geografo il rischio è che si sostituisca una forma di gentrificazione con un’altra, quella turistica con quella di lavoratori da remoto: “Gli impatti di queste due popolazioni temporanee sulle città sono molto simili”. Gli affitti a breve e a medio termine non sono in competizione. È lo stesso segmento di mercato immobiliare, l’uno non è alternativo all’altro. I cosiddetti nomadi digitali sono a loro volta il risultato delle trasformazioni dei rapporti di lavoro, della precarietà, della temporaneità. “Nessuno nega gli effetti positivi in termini sociali e culturali dell’arrivo di nuovi abitanti, anche temporanei. Il problema non è se li vogliamo o meno, il problema è avere consapevolezza degli effetti di gentrificazione, di polarizzazione sociospaziale, di aumento delle disuguaglianze che possono produrre. Bisogna avere una visione della connessione dei processi”, afferma Celata. Le città fanno leva sulla capacità d’attrazione per favorire lo sviluppo urbano ma ne ignorano le implicazioni.

Migliaia di giovani lasciano ogni anno l’Italia in cerca, anche loro, di condizioni migliori altrove. Negli ultimi dieci anni gli italiani emigrati all’estero sono triplicati. La popolazione invecchia, le persone in età lavorativa diminuiscono. Firenze, mentre cerca di attirare nuovi abitanti temporanei che non pagano le tasse in Italia, registra l’incremento più rilevante di emigrazione all’estero, aumentata del 400 per cento negli ultimi dieci anni, secondo l’Istat.

Le popolazioni temporanee contribuiscono all’espulsione di residenti, che pagano per i servizi. “Quello dell’attrattività è un paradigma, inscritto nel modello neoliberista, indifferente alla redistribuzione della ricchezza, all’aumento delle disuguaglianze, agli effetti di ingiustizia fiscale”, commenta Celata. “La città è vista come un dispositivo di consumo e la popolazione temporanea come un’occasione di guadagno. Ma c’è un problema di giustizia tra chi usa la città e chi paga per farla funzionare”.",1.00,non-restrictive,text21
c3556c5bdac238e5db48f256f0702d83354aaf781ee790a6a816ba320031259c,2024-03-09 18:59:13,it,ildenaro.it,ildenaro.it,2023-01-21, 2023/01,2023,1,"Cifa Italia, Cafà: Italia si candidi a meta preferita dei nomadi digitali",https://www.ildenaro.it/cifa-italia-cafa-italia-si-candidi-a-meta-preferita-dei-nomadi-digitali/,"“È giunto il momento che l’Italia si candidi a diventare la meta preferita dei ‘nomadi digitali’” dichiara Andrea Cafà, presidente del fondo interprofessionale Fonarcom e dell’associazione di imprese Cifa Italia, di cui fa parte la federazione FederDigital.

“Possedere oltre il 70% dei beni artistici e monumentali mondiali favorisce, insieme con il clima, il raggiungimento di questo obiettivo. Molti comuni italiani stanno già lavorando in questo senso, ma serve l’intervento del Governo per definire un sistema di tassazione attrattivo (non superiore al 3%) e un sistema di tutele ad hoc per questi freelance”, prosegue il presidente di Cifa.

“Le bellezze naturali e artistiche, lo stile italiano, il buon cibo, un sistema di tassazione conveniente e le dovute tutele – aggiunge Cafà – possono costituire un mix attrattivo per giovani provenienti da tutto il mondo. Il numero dei freelance sta crescendo ovunque. Si tratta di giovani professionisti in possesso di competenze digitali elevate, con culture ed esperienze diverse e, spesso, con buoni stipendi, che possono gestire tempi e obiettivi lavorativi con più flessibilità e maggiore autonomia. D’altro canto, l’Italia ha bisogno di giovani talenti che si cimentino con i nuovi lavori, che arricchiscano il nostro mercato di nuove professionalità, a cominciare dal digitale, generando sviluppo per le nostre imprese e per il Paese in generale”.

“E’ nostro compito creare le condizioni ideali, anche da un punto di vista normativo, per accogliere le persone che scelgono di vivere nel nostro Paese. Pensiamo a un’Italia che sappia attrarre talenti capaci di conciliare nuovi lavori e nuovi modi di lavorare, in un mercato del lavoro in continuo cambiamento, e che sappia creare moderni sistemi di tassazione che generino ricchezza per lo Stato e per i suoi abitanti” conclude il presidente di Fonarcom e di Cifa Italia.",1.00,restrictive,text22
daf0c4867ac8b26bc07a96b1a535ca6dba647090fd7dfe6234edfcd4a1bd63e7,2024-03-09 21:37:56,it,ansa.it,ansa.it,2023-01-19, 2023/01,2023,1,"Coworking rurale nel bosco,Vicchio capofila progetto europeo",https://www.ansa.it/toscana/notizie/speciali/2023/01/19/coworking-rurale-nel-boscovicchio-capofila-progetto-europeo_bcc1ff0b-c70a-4fc1-b829-a5c64c89164e.html,"Lavorare in una casetta di legno nel bosco, in un b&b o in agriturismo in campagna, direttamente dalla bottega di un artigiano o dalla biblioteca di un piccolo comune montano: è il 'coworking rurale diffuso' promosso dal progetto europeo Blue Samm, del quale il Comune di Vicchio (Firenze) è soggetto capofila in una partnership internazionale che conta otto realtà.

Il progetto, presentato nella sede della Regione Toscana, è finanziato dalla Commissione europea con circa 200mila euro e parte proprio dalla Toscana, con Vicchio come primo 'laboratorio'. 

Il progetto si realizzerà attraverso una piattaforma digitale e la condivisione di spazi messi a disposizione da privati e dalla pubblica amministrazione, in cui i nomadi digitali potranno svolgere svariate attività lavorative. La piattaforma di coworking rurale, è stato spiegato, sarà pronta a breve, implementata anche in base alle esigenze segnalate tramite un percorso partecipativo di coprogettazione. E a giugno si farà il punto, con una serie di iniziative. Dalla Toscana, poi, il testimone passerà alla municipalità croata di Varaždin, altro partner del progetto.
    ""Il progetto - ha spiegato l'assessore regionale all'ambiente Monia Monni - ha l'ambizione di voler fare di queste aree l'anello di congiunzione con le aree metropolitane, mettendo a disposizione spazi pubblici e privati adeguati per realizzare un 'rural coworking' diffuso sul territorio"". ""Stiamo facendo passi decisi per una comunità più green, dalle energie rinnovabili alla mobilità elettrica ad esempio - hanno detto il sindaco di Vicchio Filippo Carlà Campa e l'assessore ai gemellaggi Sandra Pieri -, e lo facciamo anche con questo progetto pilota che ha ottenuto un finanziamento europeo. Le particolarità: promuovere il coworking e condividere spazi, coinvolgere cittadini, associazioni e aziende, valorizzare il territorio, ridurre gli spostamenti, essere più sostenibili, con un format esportabile"".",1.00,non-restrictive,text23
075449b3b9a52412ff4ecfd103fd1ec9a38ab48f162180c75277017555b6b5ad,2024-02-25 8:17:31,it,lanazione.it,lanazione.it,2023-07-01, 2023/07,2023,7,"Coworking rurale, si conclude BlueSamm a Vicchio",https://www.lanazione.it/firenze/coworking-rurale-si-conclude-bluesamm-a-vicchio-e3c566d3,"Un progetto di co-working rurale diffuso, che consentirà presto di poter lavorare da un agriturismo della campagna mugellana, nella biblioteca di comune o in una casetta immersa in un castagneto. Tutto questo sarà possibile grazie al progetto europeo Blue Samm (Blueprints for Local Green Deal in Small and Medium Municipalities), del quale il Comune di Vicchio è capofila in una partnership internazionale che conta otto realtà in diversi stati europei. Nella giornata di oggi, presso la Presidenza della Regione, si è tenuto il passaggio di consegne dal Comune di Vicchio alla municipalità croata di Varazdin, partner del progetto che proseguirà nella sperimentazione del nuovo sistema di local green deal. Il progetto, finanziato dalla Commissione Europea con circa 200mila euro e partito da Vicchio, trova attuazione attraverso una piattaforma digitale e la condivisione di spazi messi a disposizione da privati e dalla pubblica amministrazione. In questi punti potranno svolgersi svariate attività lavorative (dallo smartworking, all’artigianato locale, al giardinaggio, alle attività culturali), attirando sia ‘nomadi digitali’ che altre tipologie di lavoratori da remoto. In questi mesi il Comune di Vicchio ha dato il là alla prima esperienza a livello europeo che prova ad adeguare le linee guida sulla sostenibilità ambientale alla portata delle piccole municipalità. “L’esperienza di Vicchio ed il coraggio di sperimentare mostrato dall’amministrazione comunale hanno messo la campagna mugellana al centro di una innovativa sperimentazione europea – ha detto l’assessora regionale allo sviluppo sostenibile Monia Monni – I profondi cambiamenti sociali ed ambientali, anche dopo l’esperienza della pandemia, ci portano a rivedere le nostre abitudini di vita. Uno dei fenomeni più evidenti è il fiorire del lavoro a distanza e della possibilità di portare avanti le proprie attività anche connessi da remoto o in spazi condivisi, limitando gli spostamenti, i consumi, riscoprendo nuovi tempi di vita. Questo contesto può offrire nuove opportunità per contrastare lo spopolamento delle aree rurali, favorire il turismo, offrire opporunità economiche per aree che in precedenza correvano il rischio di risultare poco attrattive. BlueSamm a Vicchio ci ha mostrato che realizzare le condizioni per un coworking diffuso anche nelle aree rurali e montane è possibile. Ora l’espereinza europea passa in Croazia, ma noi potremo mettere a frutto la sua lezione”. ""Grazie al progetto Blue Samm - ha spiegato il sindaco di Vicchio Filippo Carlà Campa - sarà possibile creare uno strumento di attrazione sul territorio di turisti/lavoratori digitali, abbattendo al tempo stesso l’impatto ecologico degli spostamenti per lavoro. Il tutto creando indotto sul territorio, cosa non banale. Con Blue Samm si vuol creare un modello basato su collaborazione tra pubblico e privato e il coinvolgimento dal basso della cittadinanza in direzione di uno sviluppo e di un futuro sostenibile, in linea con gli obiettivi dettati dall’Agenda 2030”. “Abbiamo deciso - le parole di Mattia Rossi, project manager del progetto Blue Samm - di calibrare un progetto sui piccoli comuni, vera ossatura del nostro Paese, e poi provare a esportarlo ad altre municipalità simili. Assieme ai nostri partner tecnici, Bluebiloba srl e Mude srl, abbiamo ideato una piattaforma di co-working rurale diffuso, con la quale mettere a disposizione della popolazione locale e di esterni, spazi non utilizzati o sottoutilizzati sia privati che pubblici”. “Attraverso il lavoro di questi mesi - ha aggiunto l’assessore alla Cultura del Comune di Vicchio, Sandra Pieri - abbiamo deciso di considerare ogni lavoratore come un residente locale, sia esso temporaneo come un nomade digitale, o fisso come un abitante di Vicchio che lavora a Firenze ma si vuole prendere una giornata di smartworking. Lo stesso concetto di co-working è stato ampliato, declinandolo anche in spazi per attività pratiche, artigianali, legate alle tradizioni locali, che possono essere resi accessibili anche con un'offerta specifica legata all'assistenza diretta dell'artigiano professionista che vive e lavora sul territorio”. Maurizio Costanzo ",1.00,non-restrictive,text24
5204ab039576957decce8844170bd6a44a041f66e0e1922ca78a731e9637a54d,2024-06-14 9:13:16,it,lasicilia.it,lasicilia.it,2022-04-08, 2022/04,2022,4,"Cresce la ""tribù"" dei nomadi digitali e 3 su 4 scelgono il Sud Italia",https://www.lasicilia.it/viaggiturismo/cresce-la-tribu-dei-nomadi-digitali-e-3-su-4-scelgono-il-sud-italia-1219435/,"La tribù dei nomadi digitali cresce e ""promuove"" l’Italia secondo quanto emerge dal Secondo Rapporto sul Nomadismo Digitale in Italia, uno studio condotto dall’Associazione Italiana Nomadi Digitali e da Airbnb. Da dimenticare il classico stereotipo del ventenne, single, freelance della tecnologia al lavoro da qualche remota località asiatica. I nuovi nomadi 2.0, per i quali il Parlamento ha appena disegnato un ""visto"" di soggiorno apposito, sono oggi in prevalenza esperti di marketing e comunicazione over 35, si spostano con il partner e non disdegnano di soggiornare oltre 3 mesi in Italia, meglio se in una delle regioni del sud. Un esempio è il programma Airbnb per vivere un anno nella casa a 1 euro a Sambuca di Sicilia che ha raccolto in poche settimane oltre 100 mila candidature da tutto il mondo. E’ proprio grazie al Mezzogiorno che l’Italia torna in corsa nella partita del turismo post Covid e del lavoro da remoto. Il rapporto verrà presentato domenica a Milano in occasione della giornata di apertura Bit 2022. 

– L’IDENTIKIT DEL NUOVO NOMADE DIGITALE – Il 46% dei remote worker intervistati ha già fatto esperienze di nomadismo digitale, mentre il restante 54% dichiara di volerlo fare nel prossimo futuro. Se il fenomeno interessa maggiormente le donne, che rappresentano il 54% degli intervistati, l’età di riferimento è quella dai 25 ai 44 anni (67%). Questo tipo di esperienza inoltre non è più ad appannaggio dei single: chi la sceglie, infatti, preferisce la compagnia del proprio partner (44%) o della famiglia (23%).

PRIMA IL SUD – Il Mezzogiorno e le isole sono destinazioni gradite complessivamente da ben 3 intervistati su 4 (76%). Le attività che vorrebbero maggiormente sperimentare e che interessano di più remote worker e nomadi digitali sono: gli eventi culturali e quelli enogastronomici (60%), seguiti da attività a contatto con la natura (51%), esperienze originali e caratteristiche del territorio (40%) e da attività di socializzazione con la comunità locale (37%). Durata del soggiorno? Un’esperienza che per molti potrebbe andare da 1 a 3 mesi (42%), oppure da 3 a 6 (25%). Complessivamente, per quasi un nomade digitale 1 su 2, la permanenza potrebbe durare oltre i 3 mesi e fino a 1 anno (45%).

GLI OSTACOLI – Gli aspetti più rilevanti e irrinunciabili per i remote worker che vorrebbero vivere un’esperienza di nomadismo digitale in Italia e che influenzano la scelta della loro destinazione sono: la qualità della connessione a Internet (65%), costi della vita (61%) adeguati alle loro esigenze, attività culturali (40%) e la possibilità di sperimentare le tradizioni locali (37%). Il 55% degli intervistati ha dichiarato che gli piacerebbe trovare in un unico portale «ufficiale» tutte le informazioni specifiche.

IL VISTO DI SOGGIORNO – Nel mese di marzo 2022, con il Decreto ""Sostegni-ter"", è stata approvata una norma che introduce nel nostro ordinamento la figura dei «Nomadi Digitali» o remote worker, definiti come «cittadini di un Paese terzo, che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma ovvero per un’impresa anche non residente nel territorio dello Stato italiano».   ",1.00,restrictive,text25
2582dccb305471048b5460ee9c16cfbc79f854659c777d2781f5d901b35fe59c,2024-07-08 23:28:15,it,gazzettadelsud.it,gazzettadelsud.it,2022-03-09, 2022/03,2022,3,Dalla Lituania a Badolato lavorando in smart working,https://catanzaro.gazzettadelsud.it/articoli/societa/2022/03/09/dalla-lituania-a-badolato-lavorando-in-smart-working-fc711d8a-9254-403f-a63b-3b70547af1a6/?utm_source=immediafeed&utm_medium=feed&utm_campaign=hp_catanzaro,"Per oltre un mese Vera ed Emil, una coppia di lituani, ha vissuto nel borgo di Badolato, sfruttando le possibilità offerte dalle nuove frontiere dello smart working. L’ultima tendenza, accentuata dalla pandemia, è quella del nomadismo digitale, un modo stimolante di unire viaggio e lavoro, che si sposa con le nuove opportunità del digitale e con l’idea di lavoro flessibile, innovativo, accessibile. Vera ed Emil hanno voluto sperimentare questa nuova formula lavorativa, che consente loro di non rinunciare alla loro passione per i viaggi e per l’esplorazione di sempre nuove mete.

A Badolato, Vera ed Emil sono arrivati, dopo aver deciso di trascorrere un mese nel Sud Italia, in Calabria, di cui avevano sempre sentito parlare, ma senza mai averla potuta visitare. Una foto che ritrae Badolato, scattata con un drone e pubblicata su un sito, ha immediatamente catturato la loro attenzione e i loro cuore.

«Abbiamo così deciso che avremmo voluto sperimentare cosa vuol dire vivere in un gioiello di borgo piccolo, bello e medievale, praticando il south working», hanno raccontato a Guerino Nisticò, curatore dei canali social e web della community turistica “Badolato slow village”. Da molti anni, infatti, a Badolato, si registra la presenza di tanti nuovi cittadini, sia italiani che stranieri, che hanno deciso di trasferirsi permanentemente o in forma temporanea nel suggestivo borgo, divenuta da tempo non solo meta del turismo classico, balneare, ma luogo scelto per un “buen retiro” di chi sceglie di cambiare stile di vita, abbracciando i ritmi lenti e mediterranei della Costa ionica.",1.00,non-restrictive,text26
a1ce2316368bf5118e0650ed7b5522aa7d14c06199b3d2136a37b7dfa01674ff,2024-02-18 6:23:15,it,adnkronos.com,adnkronos.com,2023-10-27, 2023/10,2023,10,"Dalle trasferte al remote working internazionale, l'ABC del nomadismo digitale",https://www.adnkronos.com/lavoro/dati/dalle-trasferte-al-remote-working-internazionale-labc-del-nomadismo-digitale_4UUDBWhiFY9PlS11umxbTI,"Oggi il fenomeno del nomadismo digitale non è più una chimera utopica alimentata da sogni e speranze, nemmeno una propensione passeggera: si identifica come una realtà attorno a cui si è creata una vera e propria comunità di persone che condividono uno stile di vita e dei valori comuni. Il fenomeno ha trovato una grande solidità grazie alle opportunità emerse con la pandemia e ai cambiamenti che hanno investito il mondo del lavoro in toto; non si tratta di un fenomeno recentissimo, già negli anni 90 infatti si prospettava la possibilità di una vita mobile digitale, ma la consistenza che ha assunto in questi anni non trova paragoni, tanto da contare oggi circa 35 milioni di nomadi nel mondo.

Se spostarsi da un paese all’altro lavorando costituisce un sogno oggi realizzabile, dall’altra parte la mobilità del lavoro mette in discussione una serie di condizioni importanti per il lavoratore che dovrà autonomamente districarsi in materia normativa al fine di comprendere il quadro vigente dei paesi per tutelarsi correttamente. Tra i temi infatti più importanti emerge la compliance amministrativa, fiscale e previdenziale, riguardo la legislazione applicabile, la gestione del sistema previdenziale e la fiscalità lavoratore dipendente o ancora il tema di attrattività dei territori.

Luca Furfaro, specializzato nelle politiche del lavoro e del welfare, titolare dell’omonimo studio e scrittore esperto il cui ultimo lavoro verte sui lavoratori all’estero, ha fornito una serie di consigli utili per chi vuole entrare a far parte di questa comunità chiarendo gli aspetti importanti che rientrano nella sfera di interesse di ciascun lavoratore.

Natura del lavoro: i nomadi digitali possono essere lavoratori autonomi o subordinati e, a seconda della tipologia, occorrerà verificare come gestire lo spostamento. Tra le due tipologie cambieranno i permessi da richiedere ma soprattutto, nel caso del lavoratore dipendente, sarà il datore di lavoro ad occuparsi di tutte le procedure.

Immigrazione: è necessario comprendere quali sono le attività permesse nel paese nel quale ci si reca a seconda del permesso di soggiorno o comunque, anche all’interno dell’Unione Europea, quali sono i permessi per lavorare. E’ necessario valutare tale aspetto con un congruo anticipo rispetto alla partenza.

Fiscale: lo spostamento della residenza fiscale deve essere valutato in base al paese nel quale ci si reca, ma anche verificando le norme Italiane. Il rischio è di rimanere residenti fiscalmente in Italia ed avere una doppia imposizione. In ogni caso andrà valutata l’iscrizione all’Aire (Anagrafe degli italiani all’estero) che guida il concetto di residenza fiscale in Italia e che fornisce una serie di servizi all’estero.

Previdenza: se lo spostamento in un paese con un sistema previdenziale assente o con un basso prelievo può sembrare conveniente, nel lungo periodo può essere un problema che ci si trova ad affrontare quando non si ha più l’età per svolgere attività lavorativa. Per questo motivo è opportuno pianificare una strategia pensionistica che tenga conto di eventuali 'buchi' o minori versamenti.

Organizzativo: è necessario verificare che orari e connessioni siano adeguati alla collaborazione con clienti e fornitori e considerare in particolari i fusi orari dei singoli paesi in modo tale da poter lavorare senza disagi.

Sicurezza: bisogna considerare i rischi di svolgere l’attività in un Paese differente, in cui per rischi si considera anche uno scarso livello sanitario o rischi geopolitici. Per verificare tali rischi si può fare riferimento alla Farnesina.

Quali sono i criteri di scelta dei nomadi digitali dei paesi in cui soggiornare? I criteri di scelta sono molto precisi, in primis una connessione internet veloce ed accessibile, il costo della vita e degli affitti, la sicurezza e le politiche del paese riguardo il tema. Moltissimi paesi in Europa e nel mondo rilasciano dei visti che permettono ai nomadi digitali di stare in un paese per un arco di tempo che va dai 6 mesi a un anno ma ci sono alcuni paesi che hanno intensificato i loro sforzi di attrattività.

Tra questi paesi spiccano in Europa Malta, la Grecia, la Spagna e le sue isole Canarie - il visto qui si può prorogare per due anni, godendo di un’aliquota fiscale del 15% anziché del 24% - ma anche paesi meno caldi come l’Estonia, che, però, ammette un reddito minimo netto da dichiarare di 3.504 euro al mese. Bali ha annunciato l’introduzione di un nuovo visto denominato Second-Home Visa che consente alle persone di rimanere quasi 10 anni, e da tenere d’occhio anche l’Argentina con il visto di 1 anno: coloro che arrivano in aeroporto saranno accolti con un Welcome Kit - un chip per celullare, una tessera per i trasporti e alcuni sconti.

Si distinguono poi anche le isole Cayman e Dubai, oltre che per il loro clima, per coloro che viaggiano con la famiglia: le isole infatti offrono un Global Citizen Concierge programme, un programma per frequentare scuole internazionali, Dubai invece offre un visto di lavoro virtuale.

""In Italia - spiega l'esperto - è stata creata una politica del rientro molto favorevole agli expat, con la creazione di regimi di vantaggio fiscale: si tratta di una misura che prevede un regime di tassazione agevolata temporaneo, riconosciuto ai lavoratori che trasferiscono la loro residenza in Italia, a condizione che la durata del trasferimento non sia inferiore ai due anni e che la maggior parte del lavoro venga svolto sul territorio italiano. Questi benefici fiscali si traducono nella riduzione dell’imponibile del 70%: le imposte così dovute sono sul 30% dei redditi percepiti, 10% se la residenza è collocata in una regione specifica italiana - Abruzzo, Molise, Campania, Puglia, Basilicata, Calabria, Sardegna, Sicilia"".",1.00,restrictive,text27
6c9db9f41f1f7642a46ffd28c49351cf2a816d9b59e65bfcfae24861f64f2ec2,2024-07-01 22:32:58,it,mediaset.it,mediaset.it,2024-07-01, 2024/07,2024,7,"Digital Nomad, un affare da milioni di euro: ma l'Italia attende",https://www.tgcom24.mediaset.it/economia/digital-nomad-pro-contro-a-che-punto-e-italia_84062382-202402k.shtml,"I Digital Nomad sono una nuova comunità di lavoratori ""mobili"". Si tratta di persone che possono svolgere la loro professione da remoto (o da casa), hanno bisogno solo di una connessione e di un computer, così decidono di spostarsi per brevi o lunghi periodi dal loro Paese di residenza in un altro Stato all'estero. Non solo influencer o travel blogger, questo tipo di lavoratori sono occupati soprattutto nel settore della comunicazione e della tecnologia e anche in quello medico e dell'insegnamento. In tutto il mondo sono ormai milioni e il numero tenderà ad aumentare sempre di più nei prossimi anni. Nel 2023 in Italia, secondo i dati condivisi da “Nomad List”, si stima che i cittadini del Bel Paese in giro per il mondo siano stati più di 800mila. Da una ricerca del 2021 riportata da Statista, in tutto il mondo sarebbero oltre 35 milioni per un valore economico collettivo di circa 787 milioni. Le stime non sono ufficiali ma basate su sondaggi e proiezioni, il numero potrebbe essere anche più alto. Alcune nazioni stanno facendo una corsa per attrarre la fetta maggiore di questa comunità introducendo visti specifici, tipologie di alloggi per il medio lungo termine, connessione veloce praticamente ovunque. Altri, dopo averli portati sul loro territorio, stanno tornando indietro. E l’Italia? “Partendo un po' in ritardo, potrebbe evitare di commettere gli errori che hanno già fatto altri Paesi”, dice a Tgcom24 Alberto Mattei, presidente dell’Associazione Italiana Nomadi Digitali, che l’anno scorso ha contribuito anche alla realizzazione della serie podcast di Dr Podcast “Si fa presto a dire Nomadi digitali”. ",1.00,non-restrictive,text28
3b104e65bf61a762950866f1dd4e612e97a2114484a30047a7a3999385b0576a,2024-08-19 21:37:45,it,ilfattoquotidiano.it,ilfattoquotidiano.it,2021-02-19, 2021/02,2021,2,E se l'Italia diventasse la meta ideale di smartworkers e nomadi digitali,https://www.ilfattoquotidiano.it/2021/02/19/e-se-litalia-diventasse-la-meta-ideale-di-smart-workers-e-nomadi-digitali/6102766/,"Furono già Petrarca e Dante a definire l’Italia “il Bel Paese”, un’espressione poetica che racchiude quanto ha sempre fatto dell’Italia una delle nazioni più belle al mondo – e più sognate, la prima destinazione turistica al mondo fino agli anni Settanta, oggi dietro la Spagna -: storia, cultura, bellezze naturali e paesaggistiche, cibo, clima. E se ancora è difficile mettere a fuoco con chiarezza gli scenari relativi ai viaggi post emergenza sanitaria, i mesi che hanno preceduto la seconda ondata hanno lasciato intravedere aspetti importanti.

Primo su tutti che difficilmente si tornerà “come prima”. La pandemia ha riscritto la scala delle nostre priorità come viaggiatori, ci ha messo davanti le nostre fragilità, acuito la nostra sensibilità e resi più esigenti, in termini di sicurezza personale e di esperienze. Quando torneremo a viaggiare dovrà essere un momento significativo, di grande valore e di riconnessione con i luoghi, ma soprattutto con gli altri. Non ci sentiremo più turisti, saremo più viaggiatori, certamente vorremmo sentirci persone.

In un mondo dove il virus può colpire ovunque, il viaggiare ha perso la sua tradizionale connotazione di evasione dall’ordinario e di fuga dal quotidiano. Anzi, la possibilità di lavorare dove si vuole aperta dalla diffusione sempre più ampia del lavoro da remoto e dallo smart working all’interno delle organizzazioni sta intrecciando sempre più saldamente viaggio e vita. Vivere viaggiando, che non vuol dire necessariamente vivere zaino in spalla, ma scegliere dove vivere in base alle proprie esigenze personali senza sacrificare l’aspetto e la soddisfazione lavorativi, sta diventando una possibilità concreta per un numero sempre più ampio di persone. Ed è già una realtà per molte.

In questo senso, il Covid-19 ha funzionato come un potentissimo acceleratore di cambiamenti importanti e di trasformazioni profonde e trasversali, che seppure già in atto, avrebbero atteso anni per compiersi. Il concetto stesso di nomadismo digitale sta cambiando pelle, non incontra più solo l’entusiasmo dei giovani millennials e di chi decide di reinventare la propria vita.

Quanti durante la scorsa estate hanno scelto di trascorrere le vacanze e poi continuare a lavorare da luoghi che fino a pochissimo tempo fa erano considerati defilati e minori, riscoprendo la bellezza di soggiornare in alberghi diffusi mescolandosi tra gli abitanti, di lavorare da piccoli borghi, nelle seconde case sul mare come in collina e in montagna, apprezzando il valore di una vita più autentica e sostenibile? Certo, è stata prima di tutto una risposta all’esigenza di sentirsi “al sicuro”, di garantire il distanziamento sociale, ma c’è di più: questa sorta di “prova generale” ha dimostrato alla prova dei fatti che è una via percorribile.

E potrebbe rappresentare anche una delle chiavi per ripensare al futuro dell’Italia come la meta ideale degli smart workers e dei nomadi digitali di tutto il mondo, un nuovo target globale, in crescita ed evoluzione continua. Servirà una visione condivisa per proporsi a livello internazionale, con una proposta chiara e strutturata, lontana dalle iniziative che in questi mesi sono spuntate in ordine sparso per provare a fare un po’ di marketing turistico, sfruttando una tendenza che non si conosce realmente. A cominciare dai motivi e dalle esigenze, non solo tecnologiche, che spingono i professionisti a spostarsi in luoghi e paesi diversi per lavorare da remoto.

Lascia ben sperare la nomina a ministro per l’Innovazione tecnologica e la transizione digitale di Vittorio Colao, già a capo della task force voluta dell’ex premier Giuseppe Conte per redigere un piano per la ricostruzione post pandemia. Nel piano pubblicato a giugno si richiamava l’esigenza di “un’azione di radicale di digitalizzazione e innovazione” grazie a cui l’Italia “potrà effettuare un salto in avanti in termini di competitività del sistema economico e di qualità di lavoro e di vita delle persone”.

Il riconoscimento del ruolo di motore economico e sociale all’innovazione digitale, definita “una necessità assoluta”, è fondamento decisivo per non sprecare questa crisi e rilanciare l’Italia e farne un “Bel Paese digitale”.",1.00,restrictive,text29
9f05f37f78c3de03768d6e8fe7475123560218a17740128697ecf0d3d8e24562,2024-02-19 9:27:36,it,ansa.it,ansa.it,2023-10-11, 2023/10,2023,10,"Emiliano porta a Bruxelles la strategia ""Mare a sinistra"" per attrarre talenti in Puglia",https://www.ansa.it/europa/notizie/rubriche/europa_delle_regioni/2023/10/11/emiliano-porta-a-bruxelles-la-strategia-mare-a-sinistra-per-attrarre-talentiin-puglia_c3ed4b82-2cee-4d46-acf3-194b296ac9bc.html,"Si chiama ""Mare a sinistra"" la strategia presentata dalla regione Puglia a Bruxelles per attrarre studenti, nomadi digitali, startuppers, pugliesi di ritorno, nuovi investitori, top scientist e artisti.
L'iniziativa è stata lanciata con una consultazione pubblica aperta fino al 20 novembre e finalizzata a raccogliere idee sulle modalità più efficaci per convincere i talenti e i lavoratori altamente qualificati a scegliere la Puglia per la loro carriera professionale.
""Il nome dell'iniziativa si ispira all'esperienza dei pugliesi emigrati al Nord che decidono di rientrare nella loro regione di origine e che durante il loro viaggio di ritorno trovano il mare guardando a sinistra"", ha detto il presidente di regione Michele Emiliano, intervenuto a Bruxelles per la presentazione del progetto.
La strategia mira a favorire gli accordi tra la regione e gruppi di privati, enti pubblici, ambasciate e fondazioni per ""convincere quante più persone possibile a fissare la residenza in Puglia"", ha aggiunto Emiliano. L'iniziativa è rivolta più in generale a chiunque abbia l'obiettivo di avviare un'attività economica, ""un'idea che intende dare un modello di successo sulla gestione dei flussi migratori"".
""Il piano dell'attuale governo di fronteggiare chiunque arrivi in Italia dal mare come se si fosse alle prese con un'invasione di persone inutili e pericolose è totalmente sbagliata"", ha aggiunto il presidente. L'amministrazione regionale punta a una pianificazione complementare a quella delle politiche messe in campo da Roma. ""Chiediamo un supporto operativo legato alle politiche per il welfare, il sostegno scolastico e per l'accesso alla casa: una visione che lancia la Puglia verso il futuro e oltre quello che offre a livello turistico"", ha detto l'assessore regionale per lo sviluppo economico, Alessandro Delli Noci.
",1.00,non-restrictive,text30
9fa35eafec30149555d319a9f05b3c3b345c13833f3c6a79ef93e25160595d15,2024-03-09 21:45:43,it,adnkronos.com,adnkronos.com,2023-01-19, 2023/01,2023,1,"Fisco, Cafà (Cifa Italia): ""Sistema sia attrattivo per freelance, Italia 'meta' per nomadi digitali""",https://www.adnkronos.com/fisco-cafa-cifa-italia-sistema-sia-attrattivo-per-freelance-italia-meta-per-nomadi-digitali_6DKvEu1LzFXmLigXLBhNJk,"""E’ giunto il momento che l’Italia si candidi a diventare la meta preferita dei 'nomadi digitali'"". Lo dichiara Andrea Cafà, presidente del fondo interprofessionale Fonarcom e dell’associazione di imprese Cifa Italia, di cui fa parte la federazione FederDigital. “Possedere oltre il 70% dei beni artistici e monumentali mondiali favorisce, insieme con il clima, il raggiungimento di questo obiettivo. Molti comuni italiani stanno già lavorando in questo senso, ma serve l’intervento del Governo per definire un sistema di tassazione attrattivo (non superiore al 3%) e un sistema di tutele ad hoc per questi freelance”, prosegue il presidente di Cifa.

“Le bellezze naturali e artistiche, lo stile italiano, il buon cibo, un sistema di tassazione conveniente e le dovute tutele - aggiunge Cafà - possono costituire un mix attrattivo per giovani provenienti da tutto il mondo. Il numero dei freelance sta crescendo ovunque. Si tratta di giovani professionisti in possesso di competenze digitali elevate, con culture ed esperienze diverse e, spesso, con buoni stipendi, che possono gestire tempi e obiettivi lavorativi con più flessibilità e maggiore autonomia. D’altro canto, l’Italia ha bisogno di giovani talenti che si cimentino con i nuovi lavori, che arricchiscano il nostro mercato di nuove professionalità, a cominciare dal digitale, generando sviluppo per le nostre imprese e per il Paese in generale”.

""E' nostro compito creare le condizioni ideali, anche da un punto di vista normativo, per accogliere le persone che scelgono di vivere nel nostro Paese. Pensiamo a un’Italia che sappia attrarre talenti capaci di conciliare nuovi lavori e nuovi modi di lavorare, in un mercato del lavoro in continuo cambiamento, e che sappia creare moderni sistemi di tassazione che generino ricchezza per lo Stato e per i suoi abitanti"", conclude il presidente di Fonarcom e di Cifa Italia.
",1.00,restrictive,text31
41d7685ccd08ed6329b759cc3552dbe737a4640a5411856937c6b296cbbe4db8,2024-05-09 21:36:39,it,unionesarda.it,unionesarda.it,2022-05-22, 2022/05,2022,5,"I “nomadi digitali” amano il mare, i borghi e la cultura",https://www.unionesarda.it/3-minuti-con/i-nomadi-digitali-amano-il-mare-i-borghi-e-la-cultura-ri5p9ikf,"Sono “cittadini di un Paese terzo che svolgono un’attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma ovvero per un’impresa anche non residente nel territorio dello Stato italiano”.

La nuova categoria di lavoratori “nomadi digitali” è entrata ufficialmente nell’ordinamento giuridico italiano a marzo scorso, con il decreto “Sostegni-ter”. Un “nomade digitale” può entrare in Italia senza il nullaosta al lavoro, gli basta un visto d’ingresso, che gli consentirà di ottenere il permesso di soggiorno di durata di un anno (prorogabile per un ulteriore anno ed estendibile al proprio nucleo familiare), che viene rilasciato se si è in possesso di un’assicurazione sanitaria che copra tutti i possibili rischi.

Statistiche non ufficiali riportano che oggi nel mondo ci sono oltre 35 milioni di persone che si definiscono “nomadi digitali” e il numero è destinato a crescere rapidamente nei prossimi anni. Le principali motivazioni verso il lavoro da remoto e lo stile di vita da nomade digitale sono la maggiore libertà, la flessibilità, la possibilità di lavorare ovunque, di viaggiare o di potersi spostare altrove, cercando di avere un impatto il più possibile positivo per i territori e le comunità in cui ci si sposta.

Sono i dati e le considerazioni del secondo “Rapporto sul Nomadismo Digitale in Italia”, nato da un sondaggio internazionale realizzato a marzo dall’Associazione Italiana Nomadi Digitali (ente no profit presieduto da Alberto Mattei) - con il contributo di Airbnb - a cui hanno risposto oltre 2200 “remote worker” e nomadi digitali provenienti da Paesi diversi.

L’obiettivo di questo report – spiegano gli autori - è quello di comprendere quali siano le esigenze, le aspettative, le criticità, i servizi richiesti e indagare sugli aspetti decisivi e strategici per fare dell’Italia una destinazione attraente e ospitale per lavoratori da remoto e nomadi digitali.

Per i remote worker e i nomadi digitali intervistati, l’Italia è una destinazione attraente. Il 43% sceglierebbe il Sud e le Isole come destinazione privilegiata, il 14% località del Centro e solo il 10% il Nord.

Si punta sulle località di mare e quelle a stretto contatto con la natura, seguite dalle città d’arte e più in generale da tutti quei territori che vantano un patrimonio tradizionale e culturale di valore.

Bellezze naturali, storia, arte e cultura, cibo ed enogastronomia, clima e qualità della vita: sono gli attrattori e le motivazioni principali che spingono i remote worker a scegliere il nostro Paese.

Il 93% degli intervistati vuole soggiornare per periodi di tempo variabili in piccoli comuni e borghi dei territori marginali e delle aree interne.

A differenza dei vacanzieri o dei turisti tradizionali, i lavoratori “remoti” sono interessati a vivere esperienze di medio-lungo termine. Il 42% starebbe in Italia per periodi che variano da 1 a 3 mesi, il 25% da 3 a 6 mesi, mentre il 20% vorrebbe fermarsi per più tempo.

Un elemento interessante riguarda inoltre la possibilità di destagionalizzare i “flussi turistici”, rendendo maggiormente sostenibile l’offerta di prodotti e servizi (di accoglienza e ospitalità). Il 42% dei remote worker e nomadi digitali ha dichiarato infatti che viaggerebbe e si muoverebbe nei nostri territori durante tutto l’anno, indipendentemente dalla stagione, e preferiscono abitare in appartamenti, case in affitto, e bed&breakfast.

Gli elementi irrinunciabili che influenzano la scelta sono: la qualità della connessione a Internet, i costi della vita adeguati alle loro esigenze, le attività culturali e la possibilità di sperimentare le tradizioni locali.

Spiegano gli autori della ricerca che “se da una parte non è realistico pensare che i nomadi digitali possano reinventare completamente l'economia di un territorio, è interessante vedere come questi professionisti (oltre il 70% ) siano interessati e disponibili a prendere parte a eventi e progettualità che abbiano un impatto socio-economico sulle comunità locali che li ospitano”. Insomma, “molti professionisti che hanno scelto questo stile di vita sentono forte il bisogno di avere un impatto positivo”. A differenza dei turisti tradizionali, “i nomadi digitali non si limitano a soggiornare in una destinazione ma vogliono imparare qualcosa di nuovo su loro stessi e sul mondo che li circonda, restituendo alle comunità locali che li ospitano il valore che ne ricevono”. D’altro canto, “è importante che le comunità locali imparino a considerare i remote non come semplici vacanzieri ma come “abitanti temporanei” delle loro comunità e dei loro territori”.

Dunque, per attrarre questa categoria di lavoratori in Italia – secondo l’Associazione Italiana Nomadi Digitali bisogna: progettare un’offerta locale e nazionale uniforme e strutturata di prodotti e servizi studiati ad hoc. Sviluppare una comunicazione adeguata per informare e attrarre questo viaggiatore/lavoratore e trasmettere il potenziale che le destinazioni possono offrire in termini di autenticità, accoglienza, qualità della vita, esperienze uniche. Coordinare gli interventi di operatori pubblici e privati (sfruttando anche le opportunità legate al Pnrr), per creare un sistema di accoglienza e ospitalità distribuito su tutto il territorio nazionale che possa contribuire a una rivitalizzazione sociale e ridurre il divario economico e territoriale nel nostro Paese.",1.00,restrictive,text32
66be22fe5ce6c5bba5fcd50c647d85f545d806a5379a8543e2509b6e543f5e90,2024-06-24 10:32:34,it,gazzettadelsud.it,gazzettadelsud.it,2022-01-22, 2022/01,2022,1,I luoghi ideali per lo smart working. Tra i prescelti anche il borgo di Badolato,https://catanzaro.gazzettadelsud.it/articoli/societa/2022/01/22/i-luoghi-ideali-per-lo-smart-working-tra-i-prescelti-anche-il-borgo-di-badolato-e5ff910d-9caa-4b04-bfd4-18d2455c85fa/?utm_source=immediafeed&utm_medium=feed&utm_campaign=hp_catanzaro,"Il Comune di Badolato è ufficialmente entrato a far parte della rete dei borghi selezionati dalla startup innovativa “Head quarter village”, quale luogo che ha tutte le potenzialità per divenire un posto ideale in cui lavorare da remoto, grazie a un dispositivo mobile e una connessione internet veloce.
HQVillage ha come obiettivo la valorizzazione dei borghi italiani ed è convinta che Badolato sia un ottimo territorio e che abbia tutte le chance per proporsi come sede aziendale diffusa, sostenibile e resiliente, che offra servizi utili alle persone e al loro vero benessere.
«Nelle prossime settimane – spiegano i referenti di HQVillage - cominceremo a parlare con i proprietari immobiliari, i quali potranno caricare i propri immobili nella nostra vetrina web e poi attiveremo le prenotazioni. Abbiamo già avuto diverse richieste da smartworkers e nomadi digitali: i borghi italiani li attraggono e dobbiamo cogliere questa grande opportunità dettata da una svolta epocale. Nei prossimi mesi già molti di loro, come già accade da oltre un anno, cominceranno a viaggiare e a vivere e far vivere questi territori portando valore, ricchezza. Abbiamo raggiunto un grande obiettivo: creare una rete di borghi».

Un’opportunità importante per il Comune ionico, come ha sottolineato l’amministrazione comunale, guidata dal sindaco Nicola Parretta. «La popolazione locale ed il reticolato di associazioni di categoria impegnati nel settore turistico-commerciale – ha dichiarato Parretta – sono ora chiamate a partecipare attivamente al progetto, in collaborazione istituzionale con il Comune, identificando immobili adatti a questo tipo di soggiorni, segnalando attività, esperienze e servizi da proporre in loco, inviando ad HQVillage anche immagini e video rappresentativi del territorio e delle sue attrazioni, tra ricettività diffusa e bellezze naturalistiche e paesaggistiche, tra patrimonio storico-artistico e culturale-umano di Badolato e del nostro comprensorio».
",1.00,non-restrictive,text33
64c923e9b7f5441c060c84d862bf98d819c94f00e89c26a823c3243bb7ae5bd4,2024-02-29 9:25:21,it,sardiniapost.it,sardiniapost.it,2023-04-24, 2023/04,2023,4,Il coworking rurale nel piccolo borgo: 'Treballu' a Laconi apre le porte ai 'nomadi digitali',https://www.sardiniapost.it/culture/il-coworking-rurale-nel-piccolo-borgo-treballu-a-laconi-apre-le-porte-ai-nomadi-digitali/,"Gli spazi si trovano nel centro storico di Laconi in una casa che era parte del palazzo Aymerich: un cortile, un open space, una cucina e alcune camere da letto. Muri in pietra e un’atmosfera informale che cerca di trasmettere i valori del luogo: condivisione, comunità e lentezza. Treballu è un coworking e coliving rurale nato nel 2019 per impulso di un trentaduenne del paese, Carlo Coni, che nella vita si occupa di progettazione europea (nel campo della mobilità giovanile) e da anni si è abituato a lavorare da remoto, viaggiando di continuo ma con la ferma intenzione di non andarsene via dall’Isola. L’idea era quella di creare uno spazio di lavoro nel suo borgo che fosse in grado non solo di attirare persone da tutto il mondo, ma anche di avere un impatto sociale all’interno della comunità. Tutto è partito nel 2015 ma solo nel 2019 il progetto è entrato a pieno regime, con un aiuto inaspettato pochi mesi dopo: lo scoppio della pandemia, che per due anni ha rivoluzionato la vita lavorativa di migliaia di persone che all’improvviso si sono trovate a dover lavorare da casa. “La solitudine dello smart working esisteva anche prima del Covid – dice Carlo – ma certo la pandemia ha amplificato la situazione. Mi sono chiesto: perché non provare qui a creare uno spazio di lavoro e di vita in grado di attirare persone da tutto il mondo?”. 

Attualmente da Treballu c’è un ‘nomade digitale’ tedesco che prima per andare in ufficio era costretto a spostamenti di mezz’ora, all’andata e al ritorno: ora in pochi minuti raggiunge la sua postazione e inizia a lavorare. Lo stesso vale per alcuni ragazzi del Nord Europa ospiti della struttura. A giugno arriveranno persone dagli Stati Uniti, dal Canada e dall’Australia. Le sale adibite a uffici sono state trasformate in camere da letto per ospitare chi vuole vivere a Laconi e lavorare nello spazio. Per il resto ci si appoggia ad altre strutture del paese. “Ci siamo resi conto di avere la necessità di portare nuove persone nel progetto per avere una contaminazione costante dall’esterno. E l’idea progettuale evolve di continuo”. La questione dell’impatto positivo all’interno del paese è dirimente. “Non vogliamo spingere sul turismo e provare ad attirare le persone in quest’ottica – precisa -. Cerchiamo di rivolgerci più alla comunità locale, di mettere al centro le persone: cerchiamo di farci scegliere perché qui c’è una interazione personale e professionale unica, insieme a una esperienza di vita che non puoi fare altrove”. Il modo per dare impulso alla vita del borgo è anche quella di portare avanti iniziative culturali e laboratori indirizzati alla cittadinanza. Ci sono le “Storie dal vicolo”, una serie di appuntamenti estivi ospitati dal cortile di Treballu con presentazioni di libri, concerti e proiezioni. Poi c’è “Fucine creative”, dei laboratori di comunità che servono a condividere competenze su argomenti che possono andare dalle criptovalute alla costruzione di cestini sardi. 

“Siamo un po’ contro la filosofia del borgo come nuovo eldorado dello stile di vita lento – spiega Carlo -. Molti interpretano i piccoli paesi come luoghi turistici ideali. Ma la questione determinante è come dare servizi alle persone che vivono nel paese 365 giorni all’anno. Portare persone da fuori significa avere uno scambio costante di idee e professionalità che può far crescere il contesto. Valorizzare il fatto che qui ci sono persone che vogliono dare un contributo al territorio, a questo piccolo pezzo di mondo”. 

",1.00,restrictive,text34
4f67907aab95b5fc4d844127c39c61e80ac0abb48a6f68589335d0497bdfe33d,2024-02-20 23:13:59,it,opinione.it,opinione.it,2023-09-19, 2023/09,2023,9,Il fenomeno del nomadismo digitale,http://www.opinione.it/hi-tech/2023/09/19/domenico-letizia-smart-working-lavoro-nomade-digitale-digitalizzazione/,"Dopo lo smart working il fenomeno del lavoratore itinerante, il cosiddetto “nomade digitale”, ha assunto dimensioni importanti, rispetto a chi pensava potesse essere una propensione passeggera o una mera conseguenza della globalizzazione.

Infatti, sono sempre di più le persone che lavorano on the road, connessi da remoto sempre da una meta diversa, conciliando l’attività lavorativa come forma di sostentamento, al bisogno di godersi la propria libertà alla scoperta di nuovi luoghi abbinata all’esperienza del viaggio.

“Capire che tecnologia e umanità non sono in competizione, ma in cooperazione, ci permette di liberarci dal sospetto che nutriamo nei confronti dell’innovazione e valutare il progresso con chiarezza mentale. L’aspetto centrale dell’essere umano è quello di innovare, scoprire, conoscere e ribellarsi allo status quo” ha ribadito in una recente intervista Gianluca Salvemini, presidente dell’Italian Hotel Group, che sta proponendo alcune delle proprie strutture come luogo ideale per i nomadi digitali e per il workation – neologismo che fonde work e vacation – al fine di poter lavorare mentre si fa vacanza, godendo dei migliori comfort.

Alla base della scelta di vita del nomade digitale c’è una filosofia netta: un nuovo modo di concepire il valore del tempo destinato al lavoro e la sensazione che le ore passate a lavorare in certi modi e in certi contesti siano “vita perduta” e privazione di una esistenza di qualità dove il concetto chiave è “lavorare per vivere e non vivere per lavorare”.

Questa tendenza in Italia si è manifestata prepotentemente nel corso dell’anno 2022 con l’aumento degli abbandoni di posti fissi e dei licenziamenti da aziende. Chi si licenzia non vuole più avere a che fare con capi che dettano l’agenda e che impongono modi di lavorare statici, ripetitivi, caratterizzati da un monte ore settimanale predefinito, dalla presenza fisica sul luogo di lavoro, da pause brevi, orari fissi e, in generale, poco tempo e poca libertà per dare spazio ai propri hobby e alle proprie passioni.

Tutte queste caratteristiche, vieppiù tipiche di un impiego di lavoro “tradizionale”, che dovrebbe comunque essere improntato ad un work life balance rispettoso delle esigenze dei lavoratori, sono esattamente ciò da cui rifugge la filosofia del nomadismo digitale che invece considera il lavoro come mezzo per raggiungere l’obiettivo di una vita dove cultura, socialità e scoperta del mondo siano al primo posto.

Nella cultura del professionista nomade e digitale vi è l’idea di un guadagno caratterizzato dal fatto che i costi di lavoro sono destinati ad appagare il desiderio del nomade di vivere a contatto con culture diverse, luoghi ed esperienze sempre nuovi, è alla base dell’accettazione del compromesso che caratterizza questo modo di lavorare. Tant’è che indipendentemente da quanto portano a casa, la maggior parte di questi lavoratori è soddisfatta o molto soddisfatta dei propri guadagni e l’88 per cento degli intervistati nel 2022 ritiene che la scelta del nomadismo digitale abbia avuto un effetto molto positivo sulla propria vita.

Un fenomeno che potrebbe innescare una concorrenza alla digitalizzazione e ai servizi turistici per i piccoli borghi della nostra penisola. Le aree interne e le realtà periferiche italiane potrebbero proporre e lanciare pacchetti digitali e d’intrattenimento paesaggistico per attirare i nomadi digitali e capitalizzare questa fascia sociale alla ricerca di libertà, relax e di nuove modalità di concepire la vita e il lento ma inesorabile scorrere del tempo.",1.00,restrictive,text35
4a8b02d64e9afd1e86233754b48ba34b3557ee4c69790ff80f82886b9e3fb53f,2024-07-01 18:46:02,it,ilfattoquotidiano.it,ilfattoquotidiano.it,2022-03-18, 2022/03,2022,3,Il nomade digitale entra nel nostro ordinamento: ecco le regole per i remote worker di paesi esteri,https://www.ilfattoquotidiano.it/2022/03/18/il-nomade-digitale-entra-nel-nostro-ordinamento-ecco-le-regole-per-i-remote-worker-di-paesi-esteri/6530419/,"La notizia è per certi versi ‘rivoluzionaria’: è stato approvato con il Decreto “Sostegni-ter” un emendamento che introduce nel nostro ordinamento la figura del nomade digitale o remote worker.

Quella che fino a una manciata di anni fa era una nuova filosofia di vita e di lavoro adesso ha una precisa cornice giuridica. E una definizione: i nomadi digitali sono “cittadini di un Paese terzo, che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma ovvero per un’impresa anche non residente nel territorio dello Stato italiano”.

I lavoratori che rientrano in questa categoria avranno possibilità di entrare nel Paese al di fuori delle quote massime di ingresso per lavoro previste dal Decreto Flussi, senza la necessità del nulla osta al lavoro. Sarà sufficiente il visto d’ingresso e potranno ottenere il permesso di soggiorno della durata di un anno, prorogabile per un ulteriore anno ed estendibile al nucleo familiare del remote worker, a condizione di avere un’assicurazione sanitaria che copra ogni eventuale rischio.

I lavoratori che rientrano in questa categoria avranno possibilità di entrare nel Paese al di fuori delle quote massime di ingresso per lavoro previste dal Decreto Flussi, senza la necessità del nulla osta al lavoro. Sarà sufficiente il visto d’ingresso e potranno ottenere il permesso di soggiorno della durata di un anno, prorogabile per un ulteriore anno ed estendibile al nucleo familiare del remote worker, a condizione di avere un’assicurazione sanitaria che copra ogni eventuale rischio.

L’opportunità di fare dell’Italia una meta privilegiata del lavoro mobile non è solo straordinaria, come abbiamo già raccontato, ma adesso è concreta. E si fa non più rimandabile la riflessione su quanto l’Italia sia davvero una destinazione attraente e ospitale per lavoratori da remoto e nomadi digitali provenienti da ogni parte del mondo.

Non c’è dubbio che il nostro Paese abbia tutte le carte in regola per sbaragliare la concorrenza: clima, cibo, patrimonio culturale e ambientale, il made in Italy nelle sue sfaccettature più diverse e anche una certa propensione all’accoglienza e all’ospitalità. Del resto, è il Bel Paese, anche se ancora manca una visione complessiva e condivisa per affrontare la sfida dell’accoglienza digitale, che dovrebbe crearsi a partire da una cultura digitale diffusa e infrastrutture tali da sostenerla.

Definire un modello italiano di destinazione attraente e ospitale per nomadi digitali, che possa essere implementato nei nostri territori, anche e soprattutto periferici, nei piccoli comuni e borghi italiani è uno degli obiettivi su cui l’Associazione Italiana Nomadi Digitali (ente no profit del terzo settore) sta lavorando proprio adesso.

È aperto al contributo di lavoratori da remoto e nomadi digitali un sondaggio internazionale, utile a capire cosa renda una destinazione attraente, quali servizi sono essenziali, cosa si aspettano di trovare i lavoratori che dovrebbero preferire all’Italia decine di destinazioni internazionali.

I risultati saranno presentati in un report – consultabile e scaricabile da chiunque – da portare all’attenzione di Istituzioni nazionali, amministratori ed enti locali, tavoli di lavoro, imprese (profit e no-profit) del settore pubblico e privato che si stanno impegnando attivamente su questa progettualità.



",1.00,restrictive,text36
8fa95c0f8d1b9a73747c6ef50fb13f78b56858af913778faaec99c2015266545,2024-06-28 21:33:04,it,panorama.it,panorama.it,2024-06-28, 2024/06,2024,6,Il turismo «nuovo e buono» delle Dolomiti guarda ai nativi digitali,https://www.panorama.it/viaggi/italia/turismo-dolomiti-lavoro-digital-ama-stay,"Si va in montagna per sciare, con il freddo, gli scarponi e la neve. Anche. In estate si va sulle Dolomiti per esplorarle a piedi, o in mountain bike, tra pascoli solitari, rifugi, cime da raggiungere. La novità è che oggi in montagna si va per lavorare. Lo sanno bene in casa AMA STAY, siamo a San Vigilio di Marebbe nel cuore del Parco Naturale di Fanes-Senes-Braies, protetto dall’UNESCO. Parliamo di un nuovo turismo che la montagna sta sviluppando. Si chiama business mountain hub c’è una community da fidelizzare, tra un itinerario di trekking e un evento pensato per fare rete. Li chiamano nomadi digitali, o ancora meglio high performer. In comune hanno la passione per la montagna. È questo il turismo del futuro: sostenibile, attento al territorio e alla cultura locale. Altro che overtourism! Oggi i territori si tutelano orientando l’offerta verso un pubblico consapevole. Sarà probabilmente questa la chiave di volta, essere in grado di modellare l’offerta turistica, facendo in modo che al centro ci sia un “turismo buono” che coinvolge in primis le persone che quel territorio lo vivono tutto l’anno.

Il nome di questo progetto di ospitalità altoatesina, che ha aperto le porte a dicembre 2022, dice tanto della direzione in cui vuole andare: Amare e restare, per una vacanza, per riempire di senso il tempo libero ma soprattutto per lavoro. Questo perché i modelli lavorativi di oggi non sono mai stati così tanto flessibili. È cambiato il modo di intendere l’orario e il luogo di lavoro. È da remoto che si produce. Oggi lavori dal bar della spiaggia ma anche da un coworking sulle Dolomiti. La chiamano gig economy, è composta principalmente da autonomi, freelance, professionisti, ma anche da dipendenti. Oggi si produce ma si è molto attenti all’importanza dell’equilibrio della propria vita. Mi concentro se allo stesso tempo riesco, un attimo dopo, a staccare la spina e rilassarmi. Nasce da qui la possibilità di un soggiorno flessibile, la formula della workation, la proposta di esperienze capaci di riportare in qualche modo anche la passione nel lavoro.

Markus Promberger L’idea Ama Stay, germogliata nel 2010 e finanziata dalla società delle Funivie di San Vigilio, è stata sviluppata dall’imprenditore trentacinquenne Markus Promberger: “Noi qui ci diamo del tu, fa parte della nostra cultura e del nostro approccio alla vita. Non criticateci come hanno fatto in tanti all’inizio, ci rivolgiamo a degli ospiti giovani e internazionali, con un’età media che si aggira intorno ai 38 anni. Il nostro gruppo di lavoro oscilla tra le 40 e le 60 unità, in base alla stagionalità. Se avessimo lo stesso approccio delle generazioni che ci hanno preceduto potremmo anche essere 10 persone in meno ma abbiamo deciso di garantire le 40 ore di lavoro ai nostri ragazzi. In tanti alberghi si lavora 60 ore a settimana e dopo un mese e mezzo anche se la paga è più alta non puoi più vedere l’ospite perché il meglio di te è finito, andato. Ecco, noi cerchiamo di evitare questi cortocircuiti. Amo l’armonia, se riduciamo la quantità di ore di lavoro riusciremo a dare il meglio di noi, e poi, i ragazzi che arrivano qui per una stagione devono avere il tempo di vivere le nostre montagne. Altrimenti cosa si porteranno nel loro bagaglio una volta che l’esperienza qui sarà finita?”. Dove ha iniziato? Come è arrivato ad Ama Stay? “I miei genitori per 25 anni hanno gestito un albergo alpino, dandomi l’esempio. Per costruire qualcosa dovevo metterci il cuore e non contare le ore. Vedere mamma alle due di mattina rispondere alle mail e papà girare intorno con il gatto delle nevi per preparare le piste… ecco, questa è stata la mia scuola. La parola Ama esprime questo approccio… i fiori che vedete sui tavoli sono raccolti freschi da mia madre, dai prati che ci circondano, la manutenzione di tutto è seguita ancora da mio padre. Troverete tanto legno nella struttura, soprattutto quercia, il più resistente: sa di casa”. Avete un approccio diverso. E probabilmente anche un metodo di lavoro, diverso. “La nostra idea è portare un valore aggiunto al paese senza fare concorrenza ad altre strutture, questo vuol dire andare a cercare un nuovo ospite e farlo arrivare laddove per 15 anni c’è stata una piscina comunale aperta al pubblico. Non sapevano cosa farci, poi siamo arrivati noi con le nostre idee e un progetto da posizionare sul mercato. Non serviva un altro family hotel o l’ennesimo wellness hotel. Non volevamo un 5 stelle, ma volevamo rimanere aperti tutto l’anno, dare lavoro tutto l’anno e questo lo puoi fare solo se riesci a portare un pubblico nuovo. Le aziende, chi lavora. Al momento siamo aperti 10 mesi all’anno, puntiamo a raggiungere i 12 mesi entro la prossima primavera. Un terzo del nostro fatturato arriva dalle aziende che ci scelgono per i loro meeting. Il nostro comparto F&B è aperto a tutti, anche a coloro che non risiedono in struttura, è una sfida perché a livello logistico non è sempre facile organizzarsi, soprattutto in alta stagione ma è un servizio che abbiamo deciso di dare al nostro paese, troppi bar e ristoranti hanno chiuso definitivamente la loro attività perché non ne valeva più la pena”. Parliamo dell’ospitalità del futuro. “Funzionerà se si legherà alla gente del luogo, serve connettersi, servono strutture ricettive aperte verso l’esterno, non chiuse come fossero un ecosistema impossibile quasi da espugnare. Non è necessario monopolizzare le 24 ore di un ospite per essere sicuri di portare a casa l’intero fatturato. La pensiamo diversamente. Sono dettagli. Come gli spazi coworking, pensati per la città, che hanno preso il posto di due suite. Gli architetti non erano convinti, mi chiedevano chi mai avrebbe usato quegli spazi ma, come detto, volevamo posizionarci in modo diverso sul mercato. Il tempo mi ha dato ragione, non riesco ad avere idea di quanta gente utilizzi quegli spasi. Durante la stagione invernale ogni volta che provavo ad entrare, erano sempre occupati”. Come si destagionalizza la montagna? “Dando magari, a chi lavora, un posto nella natura per ritrovarsi. Il meteo deve essere dalla tua ovviamente. Siamo a 1200 m, dipende dalla velocità con cui si scioglie la neve e dalla quantità di esperienze che si riescono a garantire a chi dovesse sceglierci come destinazione. Parliamo di fare cultura intorno alle nostre montagne, ci vieni per scoprire e imparare nuove cose e magari scoprirai anche cose nuove su te stesso”. Da dove arrivano i vostri ospiti? “Il 40% dei nostri ospiti sono italiani, il 20/25% sono tedeschi, austriaci e svizzeri, il resto è internazionale. Ci sono paesi in crescita come Belgio, Olanda e Danimarca ma anche l’est Europa registra numeri in crescita, parliamo di Polonia, Repubblica Ceca, Slovenia. Puntiamo a mercati che intendono la vacanza come tempo libero da impiegare al meglio più che programmare dettagliatamente. L’ospite internazionale è abituato ad avere solo la colazione, la mezza pensione non la richiede mai, l’italiano la richiede più di tutti e non proponendola come formula, per scelta aziendale, siamo tagliati fuori da quel pezzo di mercato. Va bene così, non vogliamo fare concorrenza a chi fuori dalla nostra struttura propone una cucina della tradizione. Vogliamo fare altro, mantenendo sempre al centro dell’esperienza le nostre Dolomiti”.

Vi starete chiedendo cosa fare, quindi, una volta spento il computer. Sulle Dolomiti, ad un passo proprio dalle rive del Rio di San Vigilio ci si ritrova al Tennis Club Mareo (2 campi in terra battura e 2 in erba sintetica). È qui in Alta Pusteria che Jannik Sinner è cresciuto e ha iniziato a giocare a tennis. Al cospetto niente meno che delle Dolomiti. È sempre qui che in estate Plan De Corones si trasforma in un gigantesco bike park, con 18 trail, 2 skills park e 5 impianti di risalita. E poi? Poi c’è l‘aromaterapia. Le camminate nel bosco al mattino presto, quando l’umidità della notte inizia ad evaporare, libera nell’aria i principali componenti degli oli essenziali, capaci di agire sul nostro organismo a livello fisiologico, energetico e psicoemotivo. Ecco perché camminare su queste cime fa così bene! In montagna si pratica anche la meditazione dicevamo, attraverso esercizi di respirazione, recitando mantra, praticando la visualizzazione. Tutte pratiche che sviluppano consapevolezza e calmano la mente, come lo Yoga-Yurta vissuto in un’autentica yurta mongola, con il team di YOGAMIGA, associazione dedicata alla preservazione della salute olistica. Se ami gli animali puoi visitare il Parco dei gufi, ai bordi del Parco Naturale Fanes-Senes-Braies, con i suoi 80 rapaci di 30 specie diverse, tra gufi, civette, allocchi, alcune delle quali prossime all’estinzione. O andare a cavallo al Sitting Bull Ranch di Longiarù. Come anche farsi guidare da un esperto di astronomia (Stargazing) e osservare le stelle del Parco Naturale. Per chi invece ama l’adrenalina c’è la zipline più lunga d’Europa che parte dal sentiero Dal Piz de Plaies (il cavo sospeso a 100 metri di altezza si tuffa per 3 km di lunghezza e più di 400 metri di dislivello, raggiungendo una velocità massima di 80 km/h); l’opzione del volo in parapendio con i piloti di Kronfly Tandem; il Rafting Club Activ dove è possibile fare rafting, canyoning e kayak o il centro di arrampicata a Brunico, Heliks. Marco De Benedictis, chef Ama Stay Cosa di mangia sulle Dolomiti? Precisamente in Alta Badia. Dipende. La proposta gastronomica di AMA Stay, curata dall’Executive chef pugliese Marco De Benedictis, deve aprirsi al mondo, perché è al mondo intero che parla, dai fuochi di una cucina a vista dove nulla è nascosto all’occhio di un attento osservatore. Ottime materie prime ma anche influenze della sua terra, perché le radici è bene non sradicarle mai del tutto. Fuori da Ama Stay ad attenderci nella stragrande maggioranza dei casi, saranno veri e proprio menu dei contadini landini, che oggi vestono i panni delle specialità più rinomate e richieste. E allora fate spazio ai Canederli (Knödel), tipici gnocchi di pane conditi con speck, cotti in brodo o in acqua e sale; allo Strudel, al Gulasch (stufato di carne di manzo o di vitello tipicamente ungherese), a tantissime varietà di pane, una su tutte lo Schüttelbrot, il ""pane scosso"" fatto di farina di segale, acqua, lievito, sale e spezie, scosso con le mani, fino ad ottenere la classica forma rotonda e piatta, poi cotta in forno. E poi Zuppe di ogni tipo, preparate con gli ortaggi di stagione come il crescione, i finferli, la cipolla, ma anche l'ortica; i Cajencí (mezzelune ripiene di spinaci, o bietola, e ricotta), i Tutres, frittelle ripiene di crauti o spinaci, ma anche tutti i prodotti ottenuti dalla lavorazione della carne, formaggi spesso aromatizzati con le erbe messe a disposizione dalla natura e poi lui, uno degli alimenti più rappresentativi della regione: lo speck.La montagna diventa così un luogo per tutti, in cui rigenerarsi 365 giorni all’anno grazie alla rinnovata idea di ospitalità landina e all’enogastronomia altoatesina.",1.00,non-restrictive,text37
2e4d9c2c0c1c15c76e0a9ac5654c8b05fc96d63b82d8d717e163ceb34675a077,2024-08-24 7:55:07,it,sardegnareporter.it,sardegnareporter.it,2021-03-02, 2021/03,2021,3,Il turismo nei borghi come volano per l'economia futura,https://www.sardegnareporter.it/2021/03/il-turismo-nei-borghi-come-volano-per-leconomia-futura/376577/?utm_source=rss&utm_medium=rss&utm_campaign=il-turismo-nei-borghi-come-volano-per-leconomia-futura,"L’emergenza ambientale, la capillarità della comunicazione online e la trasformazione del lavoratore in nomade digitale, pongono nuove sfide agli Amministratori di borghi, nonché inedite opportunità di crescita e di visibilità.
La missione turistica alla quale i primi cittadini sono chiamati oggi è una riconversione delle offerte e dei servizi capace di incontrare le nuove esigenze del turista esperienziale, ma anche del nomade digitale, in un’ottica di sviluppo sostenibile. Un’occasione che costituisce a tutti gli effetti un moltiplicatore di vantaggi per tutti gli attori coinvolti nel settore turistico: è il caso di farsi trovare pronti, mettendo in campo azioni concrete per rispondere con immediatezza alle nuove richieste e generare al contempo ricchezza e lavoro, preparando di pari passo le comunità ad una cultura dell’ospitalità.
LE TENDENZE DEL TURISMO NEI BORGHI DAL 2017 AL 2020

Da un’analisi fatta da ilborghista, i numeri parlano chiaro: il Ministero per i Beni e le Attività Culturali e per il Turismo proclamava già il 2017 come l’anno dei borghi, registrando il 36% dell’afflusso turistico totale italiano, con un trend in costante crescita del 3% annuo per il 2018 e il 2019.

Sebbene nel 2020 il settore del turismo abbia subito un grave arresto nel trimestre marzo-maggio a causa della pandemia da Covid-19, le rilevazioni ISTAT sul Movimento Turistico in Italia (gennaio – settembre 2020, p.5) hanno registrato un incremento del +6,5% rispetto al 2019 nell’estate 2020, a favore soprattutto delle destinazioni «meno consuete, presumibilmente meno affollate e con una più ampia ricettività di tipo extra-alberghiero (agriturismi, open air, ecc.) a discapito delle destinazioni estive più tradizionali, ossia le località balneari e le grandi città, solitamente caratterizzate da un maggior affollamento» (ibidem).

IL TURISMO CHILOMETRICO NEI BORGHI: IL NUOVO TREND DEI GIOVANI

I turisti mossi dal desiderio di scoprire storia e tradizioni legate ai borghi, sono gli stessi che si dimostrano attenti ad un turismo sostenibile e rispettoso dell’ambiente in cui le comunità ospitanti sono immerse.

Parliamo dei giovani, sempre più consapevoli dei rischi che la crisi ambientale in atto comporta: difatti, le loro mete di viaggio si corredano di mezzi di trasporto a basso impatto ambientale, di scelte culinarie all’insegna di prodotti a km 0 e di acquisti consapevoli orientati al sostentamento dell’artigianato locale.

Un uso ottimale delle risorse ambientali, il rispetto dell’identità socio-culturale delle comunità ospitanti e la rinascita dell’artigianato e delle tradizioni locali sono, oggi, possibili.

BORGHI ITALIANI: LE METE IDEALI DEI NOMADI DIGITALI

Si stima che entro il 2035 i nomadi digitali – ovvero coloro che scelgono di lavorare da remoto in modalità smart-working – saranno oltre un miliardo.

Il loro periodo di permanenza in un determinato luogo potrà variare da una settimana a un intero anno, desiderosi di immergersi nella vita quotidiana delle più disparate comunità, all’insegna del viaggio come stile di vita.

Si tratta di persone con un background socio-culturale ricchissimo, protese verso quella diversità socio-culturale che può costituire un vero e proprio motore propulsore per le piccole comunità locali, dove spesso manca la consapevolezza della propria unicità quale ricchezza. In questo senso, il punto di vista “esterno” di un visitatore esperienziale di media permanenza, quasi una sorta di antropologo profano, è in grado di colmare il gap che allontana i borghi dal circolo virtuoso del turismo lento e sostenibile.

UNA PIATTAFORMA DEDICATA AI BORGHI NELL’ERA DELLO SLOW TOURISM: IL BORGHISTA

La piattaforma il borghista si presenta come volano per la ripartenza e l’innovazione dei borghi, incontrando da un lato le esigenze di Amministratori desiderosi di mostrare l’offerta del proprio Comune ed inserirla nel circolo virtuoso dello slow tourism, dall’altro le necessità di artigiani, ristoratori, albergatori e commercianti di ritagliarsi uno spazio sul web agli occhi del proprio potenziale bacino di utenza.

Ciascuno degli stakeholders de il borghista ha delle credenziali di accesso ad una propria Area Riservata che gestisce autonomamente, arricchendola a piacimento di contenuti e aggiornandola con eventi in tempo reale.

Si tratta di uno spazio digitale unico nel suo genere, capace di preparare tanto i portatori di interesse del settore turistico quanto le stesse comunità ospitanti, ad accogliere nel modo più appropriato possibile i nuovi profili turistici che si vanno delineando, ovvero quello del turista di borghi e quello del nomade digitale.

CLUSTER DI BORGHI: LA NUOVA FRONTIERA DEL TURISMO POST-COVID

Un aspetto da non sottovalutare è che i borghi che confinano tra loro e condividono zone contigue di rilevanza paesaggistica, archeologica e culturale, possono creare dei veri e propri cluster strategici di attrazione turistica, in grado di trattenere i visitatori per più giorni nel proprio territorio, a beneficio dell’economia locale e a discapito del temuto “turismo mordi e fuggi”.

I borghi e le loro attività, riunendosi e ponendosi un obiettivo comune, possono aspirare ad equiparare l’offerta turistica che è capace di sostenere un grande agglomerato cittadino. Conservando tutti i vantaggi della lontananza dal caos metropolitano che solo i piccoli borghi sono capaci di offrire, e mostrando al contempo al mondo intero il proprio pregevole patrimonio culturale, storico e ambientale.

Ma soprattutto, i cluster di borghi possono costituire una concreta risorsa per risollevare l’economia. Quindi le sorti dei piccoli e medi Comuni e delle loro attività, ancor più all’indomani della pandemia da Covid-19.

",1.00,non-restrictive,text38
d99233b19947a7ecc4dd0ae072a70c142cb39d7f9400e3a570f58028c6dbcb91,2024-02-21 22:54:37,it,gazzettadelsud.it,gazzettadelsud.it,2023-09-02, 2023/09,2023,9,In smart working a Ollolai in Sardegna: richieste da tutto il mondo,https://gazzettadelsud.it/articoli/societa/2023/09/02/in-smart-working-a-ollolai-in-sardegna-richieste-da-tutto-il-mondo-f6158884-051a-4624-a64c-2a41776dc993/?utm_source=immediafeed&utm_medium=feed&utm_campaign=hp_nazionale,"(di Maria Giovanna Fossati) E' una designer americana la prima ""nomade digitale"" approdata a Ollolai, paese di 1200 abitanti nel cuore della Sardegna, con il progetto ""Work from Ollolai/Traballa dae Ollolai"", promosso dal comune per combattere lo spopolamento, in collaborazione con l'associazione culturale Sa Mata.
L'obiettivo è quello di sviluppare una rete di residenze internazionali a favore di professionisti che vivranno e lavoreranno nel paese della Sardegna grazie allo smart working.
    Clarese Partis, 39 anni, designer dell'agenzia User Experience, viene dalla California e ha risposto alla chiamata insieme ad altri 1.112 candidati, compilando la richiesta all'interno del portale dedicato.

Il progetto dell'amministrazione comunale incentiva gli arrivi proponendo una casa al prezzo simbolico di 1 euro al mese, sulla scia di un'idea che il comune ha avviato qualche qualche anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche.
    ""Il mio obiettivo - dichiara all'ANSA Clarese Partis che da due anni lavora da remoto come nomade digitale - è quello di fare il mio lavoro ovunque mi trovi servendomi della rete e delle nuove tecnologie. Quando si è presentata l'opportunità di partire per Ollolai ero entusiasta di venire per godere di una nuova natura, delle montagne e dall'aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l'accoglienza è stata calorosissima. C'è così tanto da esplorare in Sardegna e sono felice di immergermi all'interno dell'isola e nella sua cultura"".
    Il progetto nasce da un'idea del sindaco Francesco Columbu, in un primo momento sviluppando una rete con l'America ma poi estendendo il bando a tutto il mondo. Nel maggio scorso il lancio della proposta che rimbalza nei media internazionali, facendo piombare negli uffici del comune, l'incredibile cifra oltre mille richieste di ""nomadi digitali"". ""Accoglieremo a braccia aperte tutti quelli che vorranno venire naturalmente in base agli alloggi che abbiamo a disposizione e altrettanto facciamo oggi per Clarese - spiega il primo cittadino - La loro presenza rivitalizzerà il paese che offre natura, tranquillità, cibo sano, tradizioni e una comunità accogliente. Voglio ricordare anche che siamo una delle cinque blue zone del mondo (le zone della longevità ndr)"". Il prossimo arrivo è previsto per la fine di settembre e si tratta di una coppia proveniente da Singapore.
    ""Certo non immaginavamo di ricevere più di 1000 richieste da tutto il mondo - commenta Veronica Matta, presidente di Sa Mata e direttrice del progetto -. Ci hanno scritto dal Perù, dal Messico, dal sud-Africa, dall'India, ma anche da tanti Paesi Europei. Naturalmente non possiamo soddisfare tutti ma è certo che cercheremo di capire le potenzialità di questo settore"".
    Intanto gli stranieri continuano a comprare case a 1 euro a Ollolai: ""L'ultima l'ha acquistata un ambasciatore del sud Africa - conferma Matta - Gli stranieri comprano, ristrutturano le abitazioni e le mettono a reddito realizzando dei B&B. Per loro è una grande opportunità: tengono come base Ollolai da cui partono per esplorare tutta la Sardegna. Opportunità che potranno sfruttare anche i 'nomadi digitali'"".",1.00,non-restrictive,text39
0df1547eab17b278ae53b35525ccdf63fe2facabf20af8c637ada317d75c675a,2024-02-22 0:13:03,it,ansa.it,ansa.it,2023-09-01, 2023/09,2023,9,"In smart working a Ollolai, richieste da tutto il mondo",https://www.ansa.it/sardegna/notizie/2023/09/01/in-smart-working-a-ollolai-richieste-da-tutto-il-mondo_aace74c2-aea8-4e33-a15f-bedcda4a69d4.html,"una designer americana la prima 'nomade digitale' approdata a Ollolai, paese della Barbagia di 1.200 abitanti nel cuore della Sardegna, con il progetto ""Work from Ollolai/Traballa dae Ollolai"", promosso dal comune per combattere lo spopolamento, in collaborazione con l'associazione culturale Sa Mata.
L'obiettivo è quello di sviluppare una rete di residenze internazionali a favore di professionisti che vivranno e lavoreranno nel paese della Sardegna grazie allo smart working.
    Clarese Partis, 39 anni, designer dell'agenzia User Experience, viene dalla California e ha risposto alla chiamata insieme ad altri 1.112 candidati, compilando la richiesta all'interno del portale dedicato.
Il progetto dell'amministrazione comunale incentiva gli arrivi proponendo una casa al prezzo simbolico di 1 euro al mese, sulla scia di un'idea che il comune ha avviato qualche qualche anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche.
    ""Il mio obiettivo - racconta all'ANSA Clarese Partis, che da due anni lavora da remoto come nomade digitale - è quello di fare il mio lavoro ovunque mi trovi servendomi della rete e delle nuove tecnologie. Quando si è presentata l'opportunità di partire per Ollolai ero entusiasta di venire per godere di una nuova natura, delle montagne e dall'aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l'accoglienza è stata calorosissima. C'è così tanto da esplorare in Sardegna e sono felice di immergermi all'interno dell'isola e nella sua cultura"".",1.00,non-restrictive,text40
1cf24c3952b514dae72c1596f7d819c6770e62b0db84e5039219b469bb649dde,2024-05-07 12:53:12,it,lagazzettadelmezzogiorno.it,lagazzettadelmezzogiorno.it,2022-06-27, 2022/06,2022,6,"Irsina accoglie i «nomadi digitali», il telelavoro per ripopolare i borghi",https://www.lagazzettadelmezzogiorno.it/news/matera/1348013/irsina-accoglie-i-nomadi-digitali-il-telelavoro-per-ripopolare-i-borghi.html,"IRSINA - Ma siamo così sicuri che la qualità della vita sia migliore nelle grandi città? Traffico impazzito, distanze abissali tra un punto e l’altro della stessa metropoli, rapporti sociali difficili da costruire, vicini di casa sconosciuti, quotidianità esasperata dai tempi, quelli di percorrenza verso il luogo di lavoro. Lo smart working «imposto» dalla pandemia ha dimostrato quali sono le opportunità offerte dal telelavoro al punto da creare il fenomeno dei «nomadi digitali», persone impegnate in professioni che non richiedono la presenza fissa in un posto. Tutto il «mondo produttivo» è racchiuso in un computer e in una connessione internet. Insomma, si può lavorare per una ditta di New York anche standosene in panciolle in un paesino dell’entroterra lucano. Dove i rapporti umani sono quelli di una volta e la vita scorre in maniera meno frenetica, riscoprendo valori, sapori e il gusto delle piccole cose.

Nei piccoli paesi svuotati dall’emigrazione si sta assistendo a una seppur piccola inversione di tendenza sul fronte demografico: i giovani che vanno via vengono in qualche modo rimpiazzati dai «remote worker». Ci sono comuni che hanno capito l’importanza di intercettare questo flusso di «smart worker» come Irsina (Matera) che ha aderito alla rete nazionale dei «nomadi digitali». Non è un caso che Irsina faccia da apripista: l’antica Eufemia (il vecchio nome di Irsina) è divenuta il simbolo dell’accoglienza e dell’integrazione. E della rigenerazione urbana, come spiega il sindaco Nicola Massimo Morea, visto che molti stranieri che hanno acquistato case nel centro storico ristrutturandole. «Dalla pandemia – dice il primo cittadino – dobbiamo trarre una lezione di vita, quella di riappropriarsi dei propri tempi e di una qualità di vita migliore di quella delle grandi città. Per conseguire tale obiettivo sono indispensabili infrastrutture e servizi appropriati. È cioè fondamentale che le amministrazioni locali si dotino dei più moderni strumenti tecnologici e offrano servizi, come spazi, connessioni ultra-rapide, asili nido e altro, che incentivino il lavoratore a trasferirsi in piccoli scrigni dove, indubbiamente, si vive meglio».

Il Comune di Irsina ha deciso di stimolare l’arrivo in città di «smart worker» attraverso un bando che finanzia il 50 percento del fitto di un immobile a coloro che decidono di trasferirsi ad Irsina per almeno 6 mesi. Un primo esperimento che sta dando frutti importanti. E che traccia una strada da percorrere per tutti gli altri piccoli paesi. N’è convinto l’amministratore del consorzio turistico «Terre di Aristeo», Saverio Lamiranda, il quale riferisce i risultati di uno studio condotto dall'associazione italiana nomadi digitali e da Airbnb (intervistando un campione di oltre 2.000 lavoratori da remoto o in procinto di fare i bagagli) che ridisegna l’identikit del nomadi digitali 2.0, per i quali il Parlamento nel decreto sostegni ter ha previsto agevolazioni e per gli stranieri un «visto» di soggiorno apposito. Non si tratta più di ventenni, single, freelance della tecnologia al lavoro da qualche remota località, ma in prevalenza di esperti di marketing e comunicazione over 35, che si spostano con il partner e non disdegnano di soggiornare oltre 3 mesi in Italia, meglio se in una delle regioni del Sud. «I nostri borghi – afferma Lamiranda – si sfideranno per attirare i lavoratori a distanza e ciò porterà a una ridistribuzione dei luoghi in cui le persone viaggiano e vivono. È, dunque, essenziale attrezzarsi alla sida. Oltre, ovviamente, a garantire la fibra e internet veloce, l’ospitalità intesa prima di tutto come ricettività e servizi è il fattore determinante per la scelta del “remote worker”. Attrarre i nomadi digitali nella nostra regione - conclude Lamiranda - rappresenta una grande opportunità per differenziare l’offerta turistica tradizionale e sviluppare progetti innovativi con un forte impatto sociale».

",1.00,restrictive,text41
2120e478646d689301a9a7ed370be803cb9ae5c16089ec285e5b1c887b2060cc,2024-06-22 10:19:05,it,metronews.it,metronews.it,2024-06-22, 2024/06,2024,6,La classifica delle città italiane preferite dai nomadi digitali: ecco quali sono,https://metronews.it/2024/06/22/classifica-citta-italiane-preferite-nomadi-digitali/,"L’Italia come punto d’arrivo per i nomadi digitali

Nelle città d’arte ma anche nei borghi più sperduti, il Belpaese è noto per il suo immenso patrimonio storico-culturale. Ogni territorio ha una ricchezza unica, tra monumenti, musei e siti archeologici, con ampie opportunità di esplorazione e arricchimento personale per i visitatori. Senza contare la vasta gamma di paesaggi mozzafiato che contraddistingue l’Italia: si può scegliere tra mare o montagna a seconda di preferenze e stile di vita ricercato. La nostra cucina è rinomata in tutto il mondo, con specialità uniche e vini pregiati diversi in ciascuna regione.

E non finisce certo qui: l’Italia offre una qualità della vita elevata, un clima favorevole in molte regioni e, soprattutto in certi territori, una sorta di predilezione per ritmi di vita più rilassati, improntati su benessere e tempo libero. Come vedremo, i nomadi digitali possono scegliere come “rifugi” città di medie e piccole dimensioni, borghi pittoreschi che garantiscono un buon rapporto qualità-prezzo. In questi luoghi, scendendo a compromessi sulla velocità delle connessioni a Internet e sulla qualità delle infrastrutture, si possono comunque trovare luoghi adeguati dove lavorare. A cominciare dagli spazi di coworking, che accolgono una comunità sempre crescente di nomadi digitali ed espatriati: si viene così a creare un ambiente accogliente e di supporto. In molte città, addirittura, stanno sorgendo gruppi e associazioni che organizzano eventi di networking e socializzazione per i fuorisede.

Città italiane e nomadi digitali: la classifica dei borghi da prediligere

Una volta appurato l’identikit della meta più adatta ad un nomade digitale, addentriamoci nelle località in questione in Italia. In nostro aiuto interviene la ricerca del portale expressvpn.com, che ha stilato una graduatoria sulla base di un indice, frutto di una media tra connettività, opportunità di coworking, costo della vita, attrazioni, sicurezza. In testa c’è San Gimignano, piccolo comune in Toscana, seguito dalla pugliese Cisternino, nel cuore della Valle d’Itria. Chiude il podio Orta San Giulio, piccolo borgo piemontese ubicato sulle rive del Lago d’Orta.

Continuando a scorrere la top-10 trovano posto Furore, in piena Costiera Amalfitana, Cervo Ligure e la cittadina di Moresco, nelle Marche. Meritano una menzione anche i comuni di Santo Stefano di Sessanio (Abruzzo), Malcesine, in Veneto, Specchia e Otranto (entrambi in Puglia) e Brisighella (Emilia-Romagna).",1.00,restrictive,text42
4ae630b3c860299da1486f4b9326e43c5a12cb11221558d9d4f1e5ed00c55fff,2024-05-10 20:38:00,it,agi.it,agi.it,2022-03-01, 2022/03,2022,3,La proposta di Venezia ai 'remote workers' di tutto il mondo,https://www.agi.it/lifestyle/news/2022-03-01/remote-working-venezia-smart-working-progetto-venywhere-15801713/,"Dallo smart working, praticato da casa, allo smart working da qualsiasi città in cui ci possa trovare o anche trasferire. È la nuova tendenza dell’e-residency per i nomadi digitali. Ispirata al progetto Tulsa remote working, il nuovo corso ha preso le mosse negli Stati Uniti in piena era lockdown, a Tulsa, seconda città più grande dello Stato dell’Oklahoma, la 47esima più popolosa degli Stati Uniti, che ha lanciato un appello ai lavoratori a distanza per trasferirsi: “Ti pagheremo per lavorare da Tulsa”, il motto, offrendo in partenza 10.000 $ quale somma forfettaria per incentivare, ad esempio, l’acquisto di una casa.

Dall’inizio della pandemia Tulsa ha registrato oltre 10 mila domande di trasferimento per poter andare a lavorare in condizioni ritenute vantaggiose all’interno d’una comunità che mette a disposizione spazi di coworking e fornisce occasioni di lavoro e collaborazioni con altri imprenditori locali. “Ho un figlio di tre anni ed è stato davvero un bene per lui e per la nostra famiglia stare qui. Siamo in grado di permetterci un posto più grande in cui vivere. Abbiamo un cortile in cui giocare. E alcune di queste cose che non potevamo permetterci in California si sono rese più facili da fare qui a Tulsa”, dichiara Stefania Lloyd, di Santa Barbara, coordinatrice di eventi, nel corso di una delle tante testimonianze che si trovano pubblicate sul sito.
ADV
Sulla stessa falsariga, a partire da dicembre scorso la Fondazione Venezia, organizzazione per la tutela del patrimonio culturale cittadino, e l’Università di Ca’ Foscari hanno promosso il progetto “Venywhere” per incoraggiare la diffusione nella città lagunare di un nuovo modello di residenzialità legato, in particolare, ai cosiddetti anywhere workers, lavoratori da ogni dove e allo stesso tempo da nessun luogo in particolare, con lo scopo di combattere o, quantomeno, arginare lo spopolamento della città arrivata al suo minimo storico di abitanti: 50 mila contro i 174 mila degli anni Cinquanta. E invertire così il declino residenziale favorendo una forma di ripopolamento cittadino con lavoratori disponibili a trasferirsi in laguna per un periodo di tempo: da un minimo di sei mesi a un anno e anche più, l’augurio recondito.
I promotori di “Venywhere” ritengono infatti che Venezia sia un laboratorio ideale per poter sperimentare e favorire nuovi metodi di lavoro e di residenza trascorrendovi più tempo anziché una semplice vacanza. Anche Firenze, nel corso dell’aprile di un anno fa, ha lanciato un programma similare e la speranza è che le città d’arte che sono più dipendenti dal turismo di massa e dal fenomeno della gentrificazione possano riscattarsi, arricchendosi di nuove energie attivando una offerta di nuovi servizi e opportunità economiche per la comunità locale.
Il fenomeno del lavoro da remoto è infatti ormai diventato una componente importante e irreversibile del nuovo panorama lavorativo mondiale post Covid-19 e sue varianti, e offre al tempo stesso un’opportunità senza precedenti per ripensare il ruolo delle città e la loro stessa organizzazione, attraendo imprese e lavoratori qualificati. Sul sito della Fondazione Venezia si può infatti leggere che spesso “si tratta di ‘lavoratori della conoscenza’ che in città storiche come Venezia possono trasformarsi in una specifica categoria di residenti temporanei, tanto più numerosa quanto più perfezionati sono i dispositivi messi a disposizione per l’individuazione di abitazioni funzionali alle loro particolari esigenze.
Questa specifica categoria di residenti crea una nuova dimensione nelle dinamiche abitative, rivitalizzando e rafforzando la domanda di servizi dei residenti ‘ordinari’”, cosicché la presenza di questi lavoratori “può risultare strategica per il consolidamento di attività di vicinato, artigianali, commerciali e di servizio in senso stretto, contribuendo altresì al loro sviluppo”.
Per quanto riguarda Venezia il progetto partirà a pieno regime dal prossimo settembre ma già dall’imminente mese di marzo avrà luogo una fase pilota di sperimentazione in collaborazione con Cisco, azienda leader mondiale delle tecnologie abilitanti le modalità di lavoro innovativo. Sedici dipendenti della società di San Josè in California, provenienti però da diversi paesi europei, testeranno infatti per tre mesi questa nuova esperienza, sperimentando non solo la funzionalità della piattaforma “Venywhere” e l’impatto che tutta l’iniziativa potrà avere sulla città di Venezia, comprese le tecnologie del futuro del lavoro e tutte le forme di collaborazione tra le persone e i team che vi sono distribuiti.
Attiva da sole poche settimane, la piattaforma “Venywhere” ha già registrato l’interesse di oltre 15 mila persone con oltre 1.200 iscrizioni di workers disponibili al trasferimento in laguna per aprirsi ad una nuova modalità di lavoro e di vita in una città nuova come Venezia, attiva e al tempo stesso coinvolgente. Trenta-quarantenni per lo più provenienti dagli Usa e dal Nord Europa disposti a far base in città per un periodo di sei mesi base. Ma la Fondazione Venezia si augura che essi possano anche restare e dar vita così ad una nuova colonia di residenti. Secondo uno slogan: “Workers from anywhere”, lavoratori da qualsiasi luogo.",1.00,non-restrictive,text43
30f8f17089b159d0732a11740ab2c6e5fda9f963320701e010cee9ba62aca767,2024-06-25 12:37:24,it,ilsole24ore.com,ilsole24ore.com,2021-01-29, 2021/01,2021,1,La scrivania con vista è a offerta libera. Ecco dove fare lo smart working nelle aziende agricole,https://www.ilsole24ore.com/art/la-scrivania-vista-e-offerta-libera-ecco-dove-fare-smart-working-aziende-agricole-ADuIcNGB,"La formula ha un nome ben preciso: “smart working + farm supporting”, ovvero sia lavorare da remoto alloggiando gratuitamente in aziende agricole attrezzate per l'hospitality in cambio dell'acquisto di pacchetti di sostegno per le loro coltivazioni e produzioni. In altri termini stiamo parlando dell'evoluzione del concetto di “bleasure”, da business e pleasure: prima si prolungava la trasferta di lavoro con qualche giorno di vacanza, ora si viaggia per piacere e si va in vacanza portando con sé il computer, combinando il tempo dedicato al relax con gli impegni professionali. Lo scenario della fuga dalle città verso zone rurali e luoghi più tranquilli, disegnato anche dall'urbanista Stefano Boeri per ipotizzare la società post pandemia, è una delle scintille che ha fatto nascere il progetto Borgo Office, una “piattaforma” pensata per conciliare in modo intelligente le esigenze di tutti i soggetti coinvolti: nomadi digitali in cerca di alternative alle solite destinazioni, aziende agricole con determinati requisiti e piccoli centri scelti fra quelli più caratteristici e attrattivi della Penisola. Come conferma al Sole24ore.com l'ideatore di questo progetto, Federico Pisanty, Borgo Office ha preso avvio in forma di test circa tre mesi fa e guarda speranzoso oltre l'ostacolo delle restrizioni agli spostamenti tutt'ora in essere nell'ambito delle misure anti Covid. Loading... “Abbiamo pensato a questo progetto quando la situazione legata all'emergenza sanitaria era migliore rispetto a quella attuale – spiega Pisanty - e confidiamo che possa svilupparsi in modo accelerato nei prossimi mesi in concomitanza con l'arrivo della bella stagione e la libera circolazione delle persone fra le diverse regioni”. Soggiorni brevi e offerte libere che partono dai 100 euro Il valore aggiunto che ci mette Borgo Office è in buona sostanza quello di selezionare in modo mirato (da una banca dati di tutte le aziende agricole italiane) le strutture idonee allo smart working (e quindi dotate di collegamento Wi-Fi ad alta velocità, stampante e fotocopiatrice, work desk panoramico e altri servizi), situate nei pressi di borghi tipici e storici di un certo interesse turistico e disposte ad ospitare gratuitamente i propri ospiti. Il soggiorno è a tutti gli effetti a costo zero, non prevede dunque l'obbligo di alcun pagamento, ma è strettamente legato alla possibilità di sostenere economicamente la struttura ospitante acquistandone i prodotti in cesti di diverso taglio per prezzo e dimensione. Pisanty ci ha spiegato nel dettaglio come funziona.“I pacchetti di soggiorno gratuiti proposti oggi sono tre e vanno da una notte al week end per arrivare all'intera settimana. Stiamo valutando l'opportunità di organizzare anche periodi più lunghi, anche di sei mesi, ma al momento privilegiamo la semplicità di gestione dei soggiorni brevi. L'ospite – prosegue ancora Pisanty - può liberamente decidere di acquistare o meno il pacchetto di sostegno, e quindi il cesto prodotti, anch'esso selezionabile fra tre diversi tagli, da 100, 200 o 400 euro. Il modello si regge sul fatto che l'ospite è moralmente invogliato ad acquistare i prodotti dell'azienda agricola e così facendo si attiva un meccanismo virtuoso anche per il borgo dove è sita l'azienda agricola, grazie alla crescita del turismo da smart working”.
Un modello virtuoso anche per i borghi storici E il rischio di avere troppi ospiti non paganti? Le contromisure ai furbi, dicono i diretti interessati, è la consuetudine che vede prevalente, fra chi riceve un regalo (in questo caso l'ospitalità gratuita), il desiderio di sdebitarsi con chi fa l'omaggio. In questi primi mesi di vita la tendenza registrata è in effetti questa e l'azienda agricola, qualora fossero predominanti i soggiorni “free”, è comunque libera di uscire dal network di Borgo Office in qualsiasi momento. Se gli smart worker si dimostrano invece “riconoscenti”, per l'azienda agricola si aprono opportunità di profitto legate ai possibili acquisti aggiuntivi dell'ospite durante il soggiorno e negli anni successivi, oltre che alla promozione via passaparola della propria attività e dei propri prodotti.Il modello di business di FPC, l'azienda milanese che gestisce Borgo Office, si basa invece sue due canali di entrate. La prima, come conferma Pisanty, prevede una commissione solo sul primo acquisto di “pacchetti di sostegno” del cliente nell'azienda agricola; la seconda, che verrà introdotta solo dal secondo anno di affiliazione della struttura al portale, una modesta fee per la presenza sulla vetrina online.
Dal Trentino alla Sardegna: dove sono le strutture A poche settimane dal lancio, assicurano da Borgo Office, le richieste di adesione al network da parte delle aziende agricole sono in crescita costante e arrivano da tutte le regioni italiane. Al momento le strutture già operative sono 10 e l'obiettivo è quello di arrivare a una trentina entro l'anno. Poche ma belle, insomma, perché il progetto “punta decisamente sulla qualità e non sulla quantità”. Da Nord a Sud, isole comprese, ecco le località oggi già raggiungibili. Si parte da Caldonazzo, in Trentino, centro adagiato nella piana alluvionale del Centa, all'estremità meridionale dell'omonimo lago. Scendendo nel bresciano si arriva a Bagolino, antico borgo medievale situato nell'alta Valle Sabbia, poco distante dal Lago d'Idro. In provincia di Alessandria, sui colli tortonesi dove si coltivano le uve di Timorasso e si producono i baci di dama, si trova invece Paderna. Borgo storico è anche Bertinoro, a 15 km da Forlì, conosciuto come il “Balcone della Romagna” per la vista incantevole su tutta la pianura romagnola. Proseguendo verso Sud si arriva invece a Staffolo, centro medioevale che sorge in cima ad un colle a circa 40 km da Ancona e insignito della Bandiera Arancione per la qualità del turismo e della Bandiera Verde per l'agricoltura. Oltrepassando l'Appennino, la proposta di Borgo Office cade su Sarteano, paesino del senese tra la Valdichiana e Val d'Orcia il cui profilo è dominato dal Castello quattrocentesco. Nel Lazio la meta suggerita agli smart worker è Tuscania, antico borgo che sorge su promontori di roccia tufacea a 180 metri sul livello del mare, mentre in Molise si può soggiornare e lavorare ad Oratino, in provincia di Campobasso, centro isolato su una rupe nella Valle del Biferno.Per gli appassionati delle isole, infine, sono pronte ad accogliere i nomadi digitali due aziende agricole di Aci Trezza, pittoresco borgo di pescatori a pochi chilometri da Catania in provincia di Catania dove Giovanni Verga ambientò il suo celebre romanzo “I Malavoglia”, e Gavoi, borgo circondato dai monti del Gennargentu nel cuore della Sardegna, a 800 metri di altitudine (Nuoro dista circa 30 km) e al centro di un'area di oltre tremila ettari ricoperta per due terzi da boschi. Più remoto di così.

",1.00,non-restrictive,text44
ca81f8037aa5995cb8d6d440c1ff9df2c69029616c236b9a06e193986a191d29,2024-03-01 4:05:57,it,ilfattoquotidiano.it,ilfattoquotidiano.it,2023-04-11, 2023/04,2023,4,La sfida della Toscana: rilanciare in chiave smart economia dei territori e stili di vita,https://www.ilfattoquotidiano.it/2023/04/11/la-sfida-della-toscana-rilanciare-in-chiave-smart-economia-dei-territori-e-stili-di-vita/7120957/,"Tra le mete apripista, Santa Fiora, comune sul Monte Amiata (Grosseto) di 2.445 abitanti, borgo medievale tra i più belli d’Italia e Bandiera Arancione del Touring Club dal 2015. Nel 2020 è salito agli onori delle cronache nazionali e internazionali come primo smart working village: a distanza di pochissimi anni la banda ultralarga e l’idea iniziale che il nomadismo digitale e il lavoro da remoto potessero essere la leva per una rinascita economica e sociale ne hanno cambiato il destino, che sembrava segnato da spopolamento e innalzamento dell’età media.

Oggi nel borgo sono in via di completamento i lavori di realizzazione di un grande hub ideato per attrarre nomadi digitali e aziende innovative, che grazie ai fondi Pnrr sul bando Attrattività dei Borghi è destinato ad ampliarsi fino a ospitare circa 100 remote worker, mettendo a disposizione spazi dedicati, aree coworking, formazione, incontro e socializzazione. Un vero e proprio incubatore di impresa che rigenera spazi già esistenti e accelera sul processo di rilancio economico e sociale del borgo.

La rigenerazione del paesaggio agricolo, il recupero di un borgo antico abbandonato, la rivitalizzazione di persone e comunità attivando connessioni tra territorio, natura e professionisti che lavorano da remoto è alla base del progetto Tertulia, coliving e coworking in Toscana, immerso nelle foreste del Mugello. Qui si stanno sperimentando forme di innovazione sociale per riabitare luoghi ricchi di natura e tradizioni, che soffrono di spopolamento, con opportunità e servizi per i professionisti che lavorano da remoto, creando connessioni con il territorio circostante, partecipando alla vita sociale del luogo e diventando parte di progetti e iniziative locali.

È una diversa idea di comunità che l’Associazione “Farfalle in Cammino” sta sperimentando a Pontremoli, piccolo comune della Lunigiana, con il progetto Start Working, rivolto ai nomadi digitali che desiderano lavorare in luoghi dove la qualità della vita è più alta e il suo costo è più basso. Gli ideatori accompagnano il lavoratore da remoto che ha scelto Pontremoli in un vero percorso d’inclusione all’interno di un ecosistema cittadino che crede fortemente in questa nuova economia generata dai professionisti che lavorano da remoto.

Natura, paesaggio, enogastronomia, arte, vita slow: la Toscana ha tutte le caratteristiche per diventare una regione attrattiva, accogliente e ospitale per lavoratori da remoto e nomadi digitali sia italiani che stranieri. Un obiettivo a cui mira Tuscany for Digital Nomads, il percorso partecipato di co-progettazione, unico nel panorama nazionale, presentato lo scorso febbraio dall’Associazione Italiana Nomadi Digitali e rivolto a esperti ed operatori del settore turistico interessati ad arricchire e diversificare la propria offerta inserendosi in questo mercato in così forte crescita.

Borghi e anche città. Boundless Life sbarca a Pistoia, città detta “di pietra incantata” e “dalle larghe strade e dalle belle chiese”, con un’idea semplice quanto innovativa: offrire alle persone luoghi molto belli dove lavorare, con connessione e comodità, potendo portare con sé la famiglia e trovando per i propri bambini fino ai 12 anni una valida esperienza di studio e di crescita.

I Nomadi Digitali sono infatti una macro-categoria molto ampia, che include target diversi: tra questi, le famiglie con bambini. Il progetto pistoiese è infatti rivolto in particolare a famiglie con bambini in età scolare che hanno scelto di vivere e lavorare da remoto. I soggiorni possono durare da tre a nove mesi, oppure coincidere con le vacanze, per sei settimane. In pieno centro storico, Boundless mette a disposizione case arredate, servizi per il lavoro da remoto, spazi di coworking e centro didattico, tutto raggiungibile a piedi su distanze minime, offrendo non solo servizi ma uno stile di vita e di lavoro che riduce stress e pendolarismo, che stimola i legami interpersonali così come l’economia locale. A giorni arriveranno in città 13 famiglie, circa 50 persone, provenienti da Stati Uniti, Messico, Canada, Israele. A beneficiarne nell’immediato il mercato immobiliare, ma il ritorno economico atteso è più ampio.

La sfida lanciata dalla Toscana è sviluppare un ecosistema di servizi tecnologici, fisici e umani tra professionisti, imprese, personale, istituzioni e attori del terzo settore, per rilanciare in chiave smart economia dei territori e stili di vita.",1.00,non-restrictive,text45
9c80a67fdf93e48696778768a2a42e64730ce276091dc6062bd7db3b8986c72d,2024-09-03 0:03:17,it,repubblica.it,repubblica.it,2021-04-27, 2021/04,2021,4,"La tendenza del momento: ""Affitta la tua casa a uno smart worker"" (anche in un borgo)",https://www.repubblica.it/dossier/cronaca/turismo-2021/2021/04/27/news/la_tendenza_del_momento_affitta_la_tua_casa_a_uno_smart_worker_anche_in_un_borgo_-295675723/?rss,"Da qualche anno Booking.com ha inserito nei criteri delle recensioni la voce wi-fi. Le attività con un punteggio alto a questa voce hanno ottenuto mediamente più prenotazioni rispetto ai colleghi. La dotazione wi-fi è solo una delle tessere del puzzle che imparerai a comporre grazie al manuale che hai tra le mani. Negli ultimi mesi, tutti noi, costretti dalle circostanze, abbiamo imparato a fare da casa cose che abitualmente svolgevamo al-trove. Non solo il nostro lavoro quotidiano, ma anche corsi di formazione, meeting, incontri, opportunità business in genere. Abbiamo scoperto come la rete oggi permetta di lavorare senza necessariamente recarsi fisicamente in ufficio, e abbiamo imparato che grazie alla tecnologia molti di noi possono far fronte a gran parte delle operazioni quotidiane senza essere legati ad un luogo fisico.

Questa rivoluzione tecnologica ha avuto, ed ha, un impatto enorme, anche sul turismo. Le abitudini di viaggio stanno cambiando, così come i bisogni delle persone. Economia privata permettendo, i turisti/viaggiatori hanno adesso la possibilità di allontanarsi da casa e trascorrere più tempo in viaggio, stabilendo così un contatto più profondo con culture e mondi diversi dal proprio che amano scoprire.

Questo è quello che da oltre vent’anni fanno i nomadi digitali. Già nel 1997 Tsugio Makimoto e David Manners pubblicarono il libro Digital Nomad, che inquadrava anzitempo il fenomeno. La pandemia ha dato una accelerazione imponente a questa tendenza e se ti occupi di accoglienza fai bene ad informarti e studiare il cambiamento in atto. Diversi studi oggi affermano che nel 2035 un miliardo di persone diventeranno “nomadi digitali”, modificando per sempre il mondo del lavoro e dei viaggi.

I mesi che stiamo vivendo stanno mutando per sempre il modo di viaggiare delle persone. Il “ritorno alla normalità” sarà caratterizzato da nuovi equilibri che nel frattempo si stanno creando. Torneremo a viaggiare in città o in provincia? Sceglieremo alberghi o appartamenti turistici?",1.00,non-restrictive,text46
c8c1df1d47c55dd9306d7a6dd80bd5e58955bf9f8097c211490ae22da112e2e5,2024-06-22 7:17:24,it,ilsole24ore.com,ilsole24ore.com,2022-03-29, 2022/03,2022,3,"Lavoro: nomadi digitali, una norma per attirare talenti dall’estero",https://www.ilsole24ore.com/art/lavoro-nomadi-digitali-norma-attirare-talenti-dall-estero-AEHtWhNB,"Con il decreto Sostegni ter alle categorie di lavoratori stranieri a cui può essere rilasciato il nulla osta al lavoro per casi particolari si aggiungono i “nomadi digitali” e lavoratori da remoto. Sono cittadini di un Paese extra-Ue che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma o per un'impresa anche non residente nel territorio dello Stato italiano.

Permesso di soggiorno di un anno

A questi lavoratori è consentito l’ingresso in Italia al di fuori delle quote previste ogni anno dal decreto flussi: non sarà richiesto il nulla osta al lavoro e verrà rilasciato il permesso di soggiorno della durata di un anno a condizione che il titolare abbia la disponibilità di un’assicurazione sanitaria (a copertura di utti i rischi nel territorio nazionale) e che vengano rispettate le disposizioni di carattere fiscale e contributivo vigenti dell’ordinamento nazionale.

Tra i requisiti da definire il reddito minimo

Spetterà a un decreto interministeriale definire modalità e requisiti per il rilascio del permesso, comprese l’indicazione delle categorie di lavoratori altamente qualificati che possono beneficiare del permesso. Da stabilire anche i limiti minimi di reddito del richiedente e le modalità per la verifica dell’attività lavorativa da svolgere.


M5S: «Attraiamo talenti dall’estero»

«Con il permesso soggiorno “remote workers” attraiamo talenti dall'estero» hanno sottolineato i deputati del Movimento 5 stelle, Luca Carabetta e Anna Laura Orrico, che «grazie a un emendamento al decreto sostegni-ter approvato al Senato, accogliendo una nostra proposta, l’Italia sarà maggiormente in grado di attrarre talenti da Paesi esteri e a costo zero». In realtà sui costi nel dossier del Servizio studi della Camera si fa notare che mancano «dati ed elementi utili a valutare la potenziale ampiezza del fenomeno e l’eventuale impatto finanziario in termini di costi sociali e sanitari relativi a prestazioni per il cui godimento il presupposto è la residenza regolare sul territorio italiano».

A rivendicare la paternità della misura è anche la Lega che aveva presentato a sua volta un emendamnto poi recepito dal ministero dell’Economia in fase di conversione del decreto di sostegno per l’emergenza da Covid e per il contenimento dei prezzi nel settore elettrico.

La procedura

Come detto i “nomadi digitali” si aggiungono alle tipologie di lavoratori altamente specializzati o peculiari per il loro tipo di attività (dai professori universitari ai lavoratori dei circhi e spettacoli viaggianti passando per i marittimi e gli infermieri professionali) che possono entrare nel nostro Paese al di fuori delle quote previste ogni anno dal decreto flussi. Il loro ingresso è comunque subordinato al rilascio di un nulla osta al lavoro che deve essere richiesto dal datore di lavoro.

La procedura prende l’avvio con la richiesta, da parte del datore di lavoro, di nulla osta all'ingresso del lavoratore, presentata allo Sportello Unico competente. Ottenuti i pareri della Questura e della Direzione Provinciale Territoriale del Lavoro, ha luogo il rilascio/ o il diniego dell’autorizzazione richiesta. Il cittadino straniero, una volta ricevuta la notizia del rilascio del nulla osta, deve recarsi, entro 180 giorni, presso la Rappresentanza Diplomatica o Consolare italiana per richiedere il visto di ingresso. Ottenuto il visto ed entrato in Italia, il lavoratore straniero, entro otto giorni, dovrà recarsi, accompagnato dal datore di lavoro, presso lo Sportello Unico dell'Immigrazione per sottoscrivere il contratto di soggiorno e richiedere il permesso di soggiorno per lavoro.


",1.00,restrictive,text47
c667d20cafc5f941874790f4668e55e77657ec30125109a1f2754074e3ccac34,2024-04-26 1:28:52,it,ilgiorno.it,ilgiorno.it,2022-12-22, 2022/12,2022,12,"Livigno: discesa sugli sci, poi al lavoro. Lo smart working versione Mottolino",https://www.ilgiorno.it/sondrio/economia/livigno-smart-working-mottolino-1.8409879,"Smart working a Livigno? Ora è realtà. L’Headquarter di Mottolino, una delle società impianti di Livigno, ha aperto ufficialmente il suo spazio di coworking a tutti i nomadi digitali appassionati della montagna e degli sport invernali. L’idea di riuscire a fornire uno spazio adeguato a chi è in montagna, a sciare o solamente per una vacanza relax sulla neve, era venuta in pieno lockdown a Marco Rocca, ad di Mottolino, e al suo team. Detto, fatto, ecco che è nato il nuovo quartier generale di Mottolino Fun Mountain, un unicum in Italia ispirato a modelli che iniziano a comparire nei comprensori sciistici di Stati Uniti o della vicina Austria. Costata 11 milioni di euro, la struttura avveniristica del Mottolino è stata la prima privata realizzata in previsione delle Olimpiadi di Milano Cortina 2026, nelle quali Livigno avrà un ruolo centrale essendo la sede delle prove a cinque cerchi di snowboard e freestyle. Il nuovo quartier generale ""Il nuovo Headquarter è un progetto che vuole celebrare la maestosità e l’avventura della montagna, esaltandone il fascino attraverso ambienti dinamici e fortemente coinvolgenti, con continui richiami agli elementi naturali locali e installazioni tecnologiche d’impatto - commenta Massimo Roj, amministratore delegato di Progetto CMR -. Al suo interno si trova il primo Ski Working Hub in Europa, una vera e propria business lounge dove poter lavorare tra una discesa e l’altra o alla fine di una giornata di divertimento. Il risultato è uno spazio da vivere con tutti i sensi e che si rivolge ad un pubblico ampio, nel quale è possibile divertirsi e lavorare immersi in un paesaggio di estrema bellezza"".

Panorama strepitoso Il cuore della proposta è infatti uno spazio di 200 metri quadrati che si trova al primo piano con una vista strepitosa sulle montagne del Piccolo Tibet valtellinese. Il centro digital ospita un’ampia sala riunioni modulabile per un utilizzo in team, due workstation e due postazioni singole, un’area relax, connessione internet veloce, stampanti e megaschermo per proiezioni e conference call, tutto di ultima generazione. Un ambiente pronto ad accogliere privati e aziende che desiderano immergersi in un contesto che favorisce la creatività, lo scambio e la comunicazione, senza rinunciare a un panorama mozzafiato e a una pausa sportiva sulle piste da sci. Oppure ad una giornata sportiva con un piccolo break per lavorare.

L’edificio comprende molte attività: dal centro servizi completo di retail, alla ristorazione, dagli uffici per il personale del Mottolino Fun Mountain a spazi smart e, appunto, al co-working, per arrivare fino alla gaming room, una vera esperienza nel mondo del gioco. Lo sci 4.0 parte dal Mottolino.    ",1.00,non-restrictive,text48
7b4337257f1f611ae16a8b847b11b48dfafc2203869adc6fd70c00d0e2c5dce8,2024-08-23 12:27:04,it,corriere.it,corriere.it,2021-03-11, 2021/03,2021,3,Lo smartworking? A bordo piscinaIn Lunigiana un agriturismo diventa la sede dell’«ufficio felice»,https://corrierefiorentino.corriere.it/firenze/notizie/cronaca/21_marzo_11/smartworking-bordo-piscina-lunigiana-agriturismo-diventa-sede-dell-ufficio-felice-afd8e00c-8284-11eb-b3a1-977ef2c3c5bb.shtml,"Immagina l’ufficio del futuro: immerso tra i castagneti di un antico borgo della Lunigiana e i tradizionali paesaggi agricoli; accarezzato dai venti pi o meno frizzanti, scaldato dal sole, nel profumo del sottobosco e con il tempo scandito dai picchi. Non moda, non fantascienza; non (ancora) per tutti, ma per molti. l’obiettivo del progetto Apella Happy Office lanciato dall’agriturismo Montagna Verde che sta lavorando per creare una vera e propria rete di servizi per i nomadi digitali, che possa sostenere l’economia locale all’insegna del viaggio come stile di vita.

L’idea nasce da Barbara Maffei, giovane imprenditrice lunigianese, titolare dell’agriturismo Montagna Verde ad Apella, nel Comune di Licciana Nardi. L’immagine simbolo della sua proposta un pc acceso tra i castagni della tenuta di famiglia. L’obiettivo ridare futuro ai piccoli aggregati rurali, attraverso la connettivit, che oggi ossigeno per il mondo del lavoro. L’agriturismo Montagna Verde propone il primo natural smartworking in Lunigiana: connessione efficiente, postazioni lavorative all’aperto intorno alla piscina o sotto i castagneti, servizi di segreteria come scanner, proiettori e fotocopiatrici, spazi comuni per piccole riunioni aziendali. Il nostro piccolo borgo e i suoi castagneti — racconta Barbara Maffei — potranno diventare un ufficio, per chi in smart working, ma ha necessit di viaggiare per lavoro, con una adeguata dotazione wi-fi e tutti i confort di un vero ufficio, molti servizi e una ricca offerta di attivit dopolavoro, da svolgere da solo o con la tua famiglia, escursioni a piedi, a cavallo o in e-bike, visite guidate, degustazioni.

L’idea nasce dalla stima che entro il 2035 i nomadi digitali, ovvero coloro che scelgono di lavorare da remoto in modalit smart-working, saranno oltre un miliardo — Barbara Maffei —Il loro periodo di permanenza in un determinato luogo potr variare da una settimana a un intero anno, desiderosi di immergersi nella vita quotidiana delle pi disparate comunit, all’insegna del viaggio come stile di vita. Lavorare da remoto s, quindi, ma senza perdere la possibilit di respirare aria buona, di conoscere nuove terre, mangiare prodotti locali a km 0, nell’ottica di dover reinventare anche il turismo, al passo con le esigenze dei tempi, ma sempre in stile Lunigiana o, come preferiscono chiamarlo, Lunigiana lifestyle. L’iniziativa pronta a decollare a fine aprile.",1.00,non-restrictive,text49
da4d128b358a8d359bfa754338348bb063af990750734b6f9e3a12b8966dbe8d,2024-01-16 5:15:05,it,legginotizie.com,legginotizie.com,2024-01-14, 2024/01,2024,1,News su economia e società,https://www.legginotizie.com/nomadismo-digitale-opportunita-vincoli-criticita-e-proposte-di-una-tendenza/,"L’obiettivo del Rapporto Annuale sul Nomadismo Digitale in Italia nel 2023 è accrescere la consapevolezza e la conoscenza del fenomeno “nomadi digitali” nel nostro Paese, e comprendere in che modo lavoratori da remoto e nomadi digitali possano contribuire a sostenere un reale processo di rilancio e di sviluppo per l’Italia.

Il Rapporto si focalizza sulle opportunità e sugli impatti economici, sociali e ambientali derivanti dal lavoro remoto e dal nomadismo digitale sulle comunità locali, ed è realizzato dall’Associazione Italiana Nomadi Digitali ETS con patrocinio dell’Assessorato al Turismo, Sviluppo e Impresa Turistica della Regione Puglia, il supporto economico di Wind Tre e il contributo di Tribyou, Borgo Novus e Vivere di Turismo Business School.

“Il lavoro da remoto sta generando la più grande rivoluzione della stanzialità”

“Chi oggi pensa che il lavoro da remoto sia solo un modo diverso di lavorare si sbaglia profondamente – commenta Alberto Mattei, Presidente dell’Associazione Italiana Nomadi Digitali -. Il lavoro da remoto sta generando la più grande rivoluzione della stanzialità umana. Ci troviamo di fronte a una straordinaria opportunità, quella di attrarre lavoratori da remoto, professionisti e talenti nei piccoli centri e nelle aree interne del nostro Paese. Un processo che se gestito correttamente può generare un impatto positivo nelle comunità locali, contribuendo attivamente a ridurre il divario economico, sociale e territoriale in Italia”.

Cooperazione: l’elemento chiave per sviluppare progetti efficaci

Come valorizzare, quindi, i nostri territori attraverso l’attrazione di lavoratori da remoto, professionisti, e più in generale talenti, nei piccoli centri e nelle aree interne del nostro Paese?

Il report suggerisce la collaborazione tra istituzioni, enti di ricerca e soggetti pubblici e privati. La cooperazione è vista come l’elemento chiave per sviluppare progetti efficaci che rispondano ai bisogni dei nomadi digitali e alle esigenze delle comunità locali.

Due sinergie per il rilancio dei piccoli borghi

Wind Tre nel 2021 ha lanciato il progetto Borghi Connessi, con l’obiettivo di accompagnare la crescita dei piccoli Comuni italiani grazie a connettività e tecnologie smart. Secondo Alberto Pietromarchi, Wholesale Director e Sustainability Ambassador della società, “Il fenomeno dei nomadi digitali può riportare i piccoli borghi italiani in una posizione più centrale rispetto alla società italiana e stimolare la loro crescita economica e sostenibile“.
Gianfranco Lopane, assessore Turismo, Sviluppo e Impresa turistica Regione Puglia, aggiunge: “Le nostre comunità, fulcro di un percorso regionale di innovazione sociale e digitale, sono sempre più pronte ad accogliere chi da ‘turista’ diventa concittadino temporaneo e sceglie la Puglia come meta di viaggio, lavoro o anche di vita”.",1.00,non-restrictive,text50
edc9032dbe06f8e2b093ad07df4b11c3d0fcd92bb572ba80961e5c63697dc82f,2024-03-02 0:31:39,it,ansa.it,ansa.it,2024-02-28, 2024/02,2024,2,"Nomadi digitali fuori dagli stereotipi, tutto sul fenomeno che cambia il lavoro",https://www.ansa.it/canale_lifestyle/notizie/societa_diritti/2024/02/28/nomadi-digitali-fuori-dagli-stereotipi-tutto-sul-fenomeno-che-cambia_034dc501-5197-4848-bbd7-d236cf12c8c1.html,"Sono oltre 35 milioni in tutto il mondo, secondo le ultime stime non ufficiali, e in aumento: il fenomeno dei nomadi digitali è sempre più diffuso e sempre più desiderato, non significa (solo) giovani con lo zaino sulle spalle ma tanto altro ancora, riguarda una mentalità autonoma di lavoro rispetto al passato ed è per lo più una opportunità che prima non c'era, tanto che il 93% dei professionisti italiani darebbe una chance a un’esperienza lavorativa da remoto per un’azienda estera.

ANSA LIFESTYLE ha chiesto ad Alberto Mattei, Presidente della Associazione Italiana Nomadi Digitali, di approfondire questa tendenza che è anche filo conduttore di una serie in dieci puntate “Si fa presto a dire Nomadi digitali”, realizzata dall’Audio Factory Dr Podcast e fruibile su tutte le piattaforme di streaming audio.
Quali sono i tratti distintivi del profilo dei Nomadi Digitali?
In realtà non esiste un profilo standard del nomade digitale, nonostante questo venga spesso comunicato e associato a quello di giovani single con lo zaino sulle spalle, che si spostano continuamente da un Paese all'altro desiderosi di vivere avventure esotiche in giro per il mondo, lavorando online come freelance o content creator. La verità è che il movimento dei nomadi digitali è molto più ampio ed eterogeneo di come viene percepito. Quello che sicuramente accomuna la maggior parte dei nomadi digitali è l'esigenza di maggiore flessibilità, la possibilità di gestire in autonomia il proprio tempo,  e la libertà di poter scegliere di volta in volta dove vivere e lavorare. Più possiamo dire che in generale ciò che accomuna tutti i nomadi digitali è la ricerca di maggiore benessere personale e professionale e di un miglior equilibrio tra la vita privata e lavoro.
In generale, questo fenomeno è correlato alla ricerca del Worklife Balance. Non è solo un cambio vita, ma anche un discorso generazionale, che porta alla ricerca di una maggiore soddisfazione nel ""qui ed ora"", senza rimandare le scelte per il proprio benessere e realizzazione personale. Per esempio?
In verità le nuove generazioni sono quelle che più di altre avvertono oggi un crescente desiderio di viaggiare per conoscere nuovi Paesi e nuove culture, per andare incontro a nuove opportunità personali e professionali ovunque esse si trovino, vivendo al tempo stesso esperienze significative e arricchenti con persone che “la pensano allo stesso modo” e condividono gli stessi interessi. Ma in realtà sono sempre di più le persone di tutte le età con background personali, professionali e culturali diversi tra loro che oggi avvertono la necessità di un cambiamento, abbracciando uno stile di vita e di lavoro più equilibrato e appagante, che incentivi la flessibilità professionale e la ricerca del benessere, incarnando il vero spirito dell’era digitale.
La parola ""nomade"" denota il carattere itinerante del lavoro. Ma nella pratica é davvero cosi o significa solo cambiare location e perimetro di lavoro?
In realtà ""nomade digitale"" non è sinonimo di ""nomade"", anche se spesso questi termini vengono usati erroneamente come  sinonimo. Nomade Digitale in realtà è un neologismo che è apparso per la prima volta negli anni novanta come titolo di un lungimirante e intrigante lavoro accademico condotto dallo scienziato informatico Dr. Tsugio Makimoto insieme allo scrittore professionista David Manners. La tesi centrale dello studio è che il bisogno umano e antropologico di muoversi e gli inevitabili cambiamenti determinati dallo sviluppo delle nuove tecnologie digitali, avrebbero presto portato alla nascita di nuove comunità di lavoratori remoti itineranti, che Makimoto e Manners definiscono per la prima volta “nomadi digitali”.
La scelta di cambiare perimetro di lavoro è soggettiva e rientra sempre nel concetto di ricerca di un maggiore benessere personale e professionale. 
Molte nomadi digitali scelgono di cambiare lavoro proprio perchè non trovano più soddisfazione in quello che fanno. Altri continuano a fare il proprio lavoro ma in modalità diversa rispetto al passato.
Come sta cambiando la geografia del lavoro e quanto impatta a livello economico il remote working?
La geografia del lavoro è già profondamente cambiata con l'avvento delle tecnologie digitali. Siamo passati da un'economia industriale basata sulla produzione a un’economia digitale basata sulla conoscenza. Questo processo sarà accelerato ulteriormente dall'avvento dell'Intelligenza artificiale, una forza trasformativa che rimodellerà il posto di lavoro e ridefinendo il significato del lavoro stesso. In questo contesto il lavoro da remoto consentirà alle aziende di reclutare i migliori talenti del mondo su scala globale, senza più bisogno di reperirli a livello locale. Il lavoro da remoto, (che in Italia continuiamo impropriamente a chiamare smart-work) produrrà una rivoluzione non solo all’interno delle organizzazioni, e nel modo in cui le persone definiscono il lavoro nella loro vita, ma produrrà importanti e significativi impatti economico-sociali sui territori e sulle comunità che li abitano. Come Associazione Italiana Nomadi Digitali, abbiamo pubblicato il 28 Dicembre il ""Terzo Rapporto sul Nomadismo Digitale in Italia"", che affronta nel dettaglio queste tematiche, spiegando come e perchè questo fenomeno potrà contribuire a ridurre il divario economico e sociale in Italia, attraendo professionisti e talenti nei piccoli centri e nelle aree interne del nel nostro Paese.
Quanti sono i profili dei Nomadi DIgitali? Pro e Contro, anche in rapporto alla vita familiare.... Si tratta perlopiù di single e single di ritorno?
Non è possibile delineare dei profili standard del nomade digitale. Questo movimento globale si sta evolvendo rapidamente e sta diventando sempre più inclusivo. Questo stile di vita e di lavoro, infatti, non interessa più soltanto giovani single desiderosi di viaggiare per il mondo, ma interessa sempre più persone di tutte le età con competenze e background professionali e personali molto diversi tra loro.
La rivista economica “Forbes”, afferma che contrariamente alla credenza popolare, lo stile di vita dei nomadi digitali non è adatto solo a giovani single. Nell’articolo sono riportati i risultati di un sondaggio commissionato negli USA che rivelano interessanti tendenze emergenti. La maggior parte dei nomadi digitali che hanno risposto al sondaggio (58,8%) sono sposati o hanno una relazione di convivenza, e quasi la metà (48,3%) ha figli sotto i 18 anni. La cosa ancora più interessante è che il 70,4% dei nomadi digitali con bambini che ha già sperimentato esperienze di lavoro da remoto in giro per il mondo, prevede di continuarlo a fare. Personalmente ritengo che per riuscire a comprendere realmente questo fenomeno, occorra prima di tutto uscire dalla logica che ""nomade digitale"" sia sinonimo di  ""nomade"", ovvero di persone che non hanno una casa, una loro vita familiare e scelgono di vivere da globetrotter rimbalzando da una parte all'altra del mondo. Questa è un'immagine stereotipata e ormai superata. Oggi infatti esistono mille modi diversi di lavorare da remoto e di vivere da nomade digitale, senza necessariamente vivere costantemente in viaggio.
Quanti sono in Italia i Nomadi Digitali? E in Europa e nel Mondo? 
Lo so che ci piacciono tanto i numeri, ma purtroppo per quanto ci si possa sforzare è impossibile dare una quantificazione numerica esatta di quanti Nomadi Digitali ci siano in Italia, in Europa o nel mondo, il motivo è semplice da capire e risiede nel fatto che il termine “nomade digitale” è suscettibile a diverse interpretazioni e definizioni. I nomadi digitali inoltre non appartengono ad una specifica categoria professionale, né tantomeno un target ben definito di persone e nemmeno un loro preciso “modus operandi”. Vengono di conseguenza a mancare  gli elementi essenziali per una corretta classificazione (ovvero la riunione dei casi rilevati di un fenomeno in categorie o classi omogenee) che in questo caso ancora non sono definite. Inoltre il fenomeno nomadi digitali è in costante evoluzione e sta diventando sempre più inclusivo. I numeri che si leggono sono sempre stime e non dati ufficiali. Ovvero delle proiezioni statistiche basate su sondaggi a campione e su specifici segmenti di indagine. Nomad List il portale di riferimento per molti nomadi digitali nel mondo, afferma che siano circa 800.000 gli italiani che hanno scelto questo stile di vita, ma consiglio di prendere questi numeri con il beneficio del dubbio. Quanti invece siano i nomadi digitali stranieri presenti in Italia, questo non è dato sapersi in quanto l'Italia non ha ancora uno suo visto specifico per questa categoria di lavoratori.
Si è registrata una accelerazione e un aumento dei Nomadi negli ultimi anni?
Assolutamente si, la pandemia ha accelerato alcuni importanti cambiamenti economici e sociali che erano già in atto. Sicuramente uno dei più rilevanti è stato l'adozione del lavoro da remoto su larga scala, sia da parte dei professionisti che delle aziende, che ne hanno apprezzato i vantaggi istituzionalizzando nelle loro organizzazioni. Tutto questo ha contribuito ad una crescita notevole ed esponenziale del nomadismo digitale su scala globale.
Come è nata l'Associazione Italiana Nomadi Digitali e quale obiettivo si pone?  L'Associazione Italiana Nomadi Digitali nasce nel 2021 da me e da un gruppo di professionisti che condividono la stessa visione e il bisogno di diffondere la cultura del lavoro da remoto e il nomadismo digitale nel nostro Paese, con l'obiettivo di agire attivamente per rendere anche l'Italia un Paese a misura di remote worker e nomadi digitali. Noi crediamo infatti che questa sia una grande opportunità di sviluppo sociale, economico e territoriale anche per il nostro Paese che attualmente purtroppo, e per diversi motivi, è escluso dai circuiti internazionali maggiormente attrattivi per i nomadi digitali. 
L’esigenza di un quadro normativo per i “Nomadi Digitali”: a che punto siamo
Sui nomadi digitali, non sono, però, solo luci: 3 su 10, infatti, esprimono l’esigenza di convenzioni con professionisti, organizzazioni o istituzioni che li aiutino a orientarsi nel dedalo fiscale, legale, amministrativo e assicurativo. “L’idea di lavorare da remoto entusiasma moltissimi professionisti, che però poi si scontrano quasi subito con le complessità che si porta dietro gestire una situazione non ancora totalmente regolata dal punto di vista normativo - spiega Gianluca Tirri, Managing Director della start up italiana Quickfisco, che aiutia sia i professionisti italiani che lavorano con l’estero in P.Iva, sia i sempre più numerosi professionisti stranieri che scelgono l’Italia come base per lavorare con aziende internazionali. Per entrambi, il disorientamento è la condizione dominante nell’approcciare il lavoro da remoto”.
L’esigenza di un quadro normativo per i “Nomadi Digitali”: a che punto siamo
“Il quadro normativo per i Nomadi Digitali è ancora non definito, tanto a livello italiano quanto a livello europeo, soprattutto da un punto di vista fiscale - commenta Antonino Rindone, CEO di Quickfisco - In Italia la figura giuridica del “nomade digitale” è stata inserita nel Decreto Sostegni-ter, che regola tuttavia principalmente i casi di lavoratori stranieri che scelgono l’Italia per lavorare con aziende straniere, agevolandone gli adempimenti burocratici come permesso di soggiorno e nulla osta al lavoro. C’è ancora molto da fare, invece, per i cittadini italiani che scelgono di passare fuori confine tutto o buona parte del proprio tempo, lavorando con aziende italiane o estere: qui si aprono problematiche principalmente previdenziali e fiscali, relative alla doppia imposizione (quindi, dove pagare le tasse e dove versare i contributi). Da questo punto di vista, le situazioni possono essere moltissime e, in assenza di un quadro normativo definito, è fondamentale il supporto di un consulente”.
Ecco 5 consigli per professionisti interessati ad avere maggiore flessibilità nella scelta del luogo di lavoro, considerando anche gli aspetti normativi e fiscali.
#1 Flessibilità anche per i dipendenti: dal lavoro agile alla mobilità internazionale
Diventare nomadi digitali è sicuramente più semplice per i freelance, che non essendo vincolati a luoghi e orari, ma prevalentemente a progetti e obiettivi, possono scegliere più liberamente la vita da remote worker. Per quanto riguarda invece i dipendenti di aziende pubbliche e private, nonostante la pandemia abbia accelerato lo sviluppo della normativa sullo smart working e anche l’abitudine da parte delle aziende a concedere maggiore flessibilità, esistono alcuni vincoli che non rendono così agevole scegliere liberamente il luogo in cui lavorare. In particolare, molte aziende richiedono la permanenza in Italia anche se in smart working per garantire la copertura assicurativa a cui le aziende sono tenute per legge. Nel caso poi in cui si concordi con il datore di lavoro il trasferimento definitivo in remoto, è necessario comunicare il nuovo indirizzo di residenza all’azienda, per poter effettuare i versamenti corretti dell’addizionale IRPEF regionale e comunale. Oltre a questo, le imprese più all’avanguardia stanno integrando anche opportunità di flessibilità lavorativa e di carriera come ad esempio la possibilità di mobilità internazionale che può consentire ai dipendenti di spostarsi tra le sedi dell’azienda, che in alcuni casi sono distribuite in tutto il mondo sfruttando anche le opportunità degli spazi di coworking.
#2 Collaborazione con aziende estere o italiane: tutte le differenze
La collaborazione tra lavoratori italiani e aziende estere per quanto da un lato dia molte possibilità di ampliare le prospettive lavorative o il proprio mercato, dall’altro deve considerare alcune implicazioni fiscali, assicurative e previdenziali che variano a seconda della natura del professionista. Nel caso di un dipendente che lavora dall’Italia in remote working per un’azienda estera che non ha sede in italia, l’azienda può delegare allo stesso lavoratore gli obblighi previdenziali ed assicurativi, ovvero INAIL e INPS, mentre non ha specifiche esigenze fiscali diverse rispetto all’assunzione in un’azienda italiana. Un freelance non ha questo tipo di adempimenti, ma deve gestire le specificità delle fatturazioni verso e dall’estero, resa più complessa dalla specificità dell’IVA italiana: in particolare quando riceve una fattura ad esempio da una piattaforma digital come Meta o Google, integrare l’IVA tramite il meccanismo del reverse charge.
#3 Italiani che rientrano dall’estero: i “cervelli di ritorno” pagano meno tasse
A partire dal 2015, il governo italiano ha rafforzato le misure per favorire il ritorno in Italia di professionisti e ricercatori con cittadinanza italiana che si erano trasferiti all’estero per motivi di lavoro. Negli ultimi anni “docenti e ricercatori“ e “lavoratori impatriati"" che decidevano di rientrare in Italia hanno goduto di sgravi fiscali che hanno portato a una detassazione dei propri redditi del 70% e in alcuni casi del 90%. Nella recente riforma fiscale, ad oggi in approvazione, è però stata introdotta una proposta che prevede un sostanziale ridimensionamento di questo beneficio già a partire da gennaio 2024.
#4 Dove vai e per quanto tempo? Il luogo in cui vai a vivere fa (molta) differenza
Gli aspetti da considerare quando si sceglie il luogo in cui trasferirsi sono molti: dal clima, alla connessione internet fino alla durata del visto, ma anche le tempistiche per ottenerlo. Consultando una piattaforma come Global Nomad Guide è possibile considerare tutte queste variabili e scoprire che, ad esempio, se si vuole trasferirsi con maggiore continuità in un nuovo stato, conviene scegliere nazioni come il Portogallo e Antigua, in cui il visto dura fino a 2 anni; se invece la priorità è la velocità di connessione, oltre ad Antigua si possono scegliere le Barbados, che hanno una connessione internet molto più veloce (mediamente 60-80 Mbps).
#5 “Visto per Nomade Digitale”: cos'è e a cosa serve
Il Visto per Nomadi Digitali è un’opportunità introdotta da molte nazioni per agevolare la permanenza di residenti esteri e che lavorano per un’azienda di un’altra nazione, concedendo la possibilità di permanenza in quella nazione, normalmente per 12 mesi. Anche l’Italia ha introdotto una normativa dedicata all’attrazione dei talenti dall’estero, in particolare dalle nazioni extra UE: con il Visto per Nomade Digitale è possibile ottenere un permesso di soggiorno in Italia semplificato fino a un anno.",1.00,restrictive,text51
0b0f0fa19563bbe4f35e9888e561c97dd58d7e66f0f30d8ebf6b73dcac9a4cfd,2024-08-23 14:50:42,it,gelocal.it,gelocal.it,2021-03-09, 2021/03,2021,3,"Nomadi digitali, c’è un ufficio felice in un agriturismo nel borgo di Apella",https://iltirreno.gelocal.it/massa/cronaca/2021/03/09/news/nomadi-digitali-c-e-un-ufficio-felice-in-un-agriturismo-nel-borgo-di-apella-1.40006822,"L’iniziativa di “Montagna verde” partirà da aprile Maffei: per chi vuole rilassarsi facendo smart working.

Trasformare un piccolissimo borgo della Lunigiana in un ufficio perfetto per lo smart working, coniugando servizi utili a garantire lo svolgimento del lavoro con proposte di esperienze ed escursioni per il tempo libero, coinvolgendo le attività del territorio e salvandolo così dallo spopolamento.

È l’obiettivo del progetto “Apella happy office” lanciato dall’agriturismo-albergo diffuso “Montagna verde” che sta lavorando per creare una vera e propria rete di servizi per i nomadi digitali che possa sostenere l’economia locale all’insegna del viaggio come stile di vita.

Siamo nel cuore della Lunigiana, in località Apella di Licciana Nardi, provincia di Massa Carrara, a 660 metri d’altitudine tra i castagneti secolari del Parco nazionale dell’Appennino tosco-emiliano. Qui la famiglia Maffei, proprietaria dell’albergo diffuso, ha deciso di investire per dotare la struttura di una connessione efficiente, po-stazioni lavorative all’aperto, intorno alla piscina o sotto i castagneti, servizi di segreteria come scanner, proiettori e fotocopiatrici, spazi comuni per piccole riunioni aziendali.

L’iniziativa partirà ad aprile con una quarantina di posti letto, in camere o appartamenti, un ristorante e servizi adattabili in base alle esigenze. «Si stima che entro il 2035 i nomadi digitali, ovvero coloro che scelgono di lavorare da remoto in modalità smart working, saranno oltre un miliardo – spiega Barbara Maffei –. Come comunità Lunigianese dobbiamo essere consapevoli della nostra unicità, i nostri borghi oggi, con qualche piccolo sforzo e qualche servizio in più, possono costituire un motore propulsore per nuove residenzialità e nuovi equilibri tra città e campagna. Noi siamo pronti e abbiamo già creato una rete di collaborazioni con altre aziende del territorio per offrire anche esperienze, escursioni e attività per il tempo libero dei nostri nomadi digitali. Noi ci crediamo e lavoreremo per questo con altre centinaia di persone per far rinascere il nostro borgo».

Per Umberto Giorgi, vicepresidente Confcooperative Toscana Nord «si tratta di un’iniziativa coraggiosa e lungimi-rante. In questa fase pandemica è fondamentale essere flessibili e riuscire ad adattarsi alle nuove esigenze del mondo e mi sembra che il progetto “Apella happy office” vada esattamente in questa direzione anche nell’ottica di salvare l’unicità dei piccoli borghi e le capacità di fare impresa del territorio lunigianese. Noi, come Confcooperative Toscana Nord siamo al fianco delle nostre imprese per sostenere iniziative di questo genere che auspico possano coinvolgere più aziende possibili. È importante che prosegua anche l’attenzione dimostrata dall’Assessore regionale Stefano Ciuoffo e delle istituzioni locali affinché i noti problemi di connessione e di infrastrutturazione siano superati». ",1.00,restrictive,text52
131a5e5763e431d7ae70749066cf4a91ae2e88182b805f75832da77c70986195,2024-03-04 1:25:18,it,ilsole24ore.com,ilsole24ore.com,2024-03-02, 2024/03,2024,3,"Nomadi digitali, ecco le regole per ottenere il visto e fare smart working in Italia",https://www.ilsole24ore.com/art/nomadi-digitali-ecco-regole-ottenere-visto-e-fare-smart-working-italia-AFjVHYuC,"Dopo quasi due anni di attese, i lavoratori altamente specializzati potranno ottenere il permesso di soggiorno e lavorare da remoto nel Belpaese.

Trasferire la propria sede di lavoro in Italia d’ora in poi sarà possibile. I lavoratori cosiddetti “altamente specializzati” potranno richiedere il permesso speciale di soggiorno se vogliono lavorare in smart working dall’Italia. Una possibilità riservata a quei cittadini extra comunitari ribattezzati ormai da tempo “nomadi digitali”, per lo più professionisti, collaboratori o anche dipendenti, che coniugano l’attività lavorativa con la loro passione per i viaggi trasferendo il luogo di lavoro in Paesi sempre diversi. Dopo quasi due anni di attese, anche l’Italia apre le porte ai nomadi digitali con il via libera di ben quattro ministeri alle regole e ai requisiti per ottenere il visto “Nomadi digitali” per lavorare da remoto anche nel Belpaese.

Chi è il nomade digitale

Il decreto attuativo firmato da Interno, Farnesina, Turismo e Lavoro definisce come nomade digitale il cittadino di Stati extra Ue che svolgono un’attività lavorativa altamente qualificata con l’utilizzo di strumenti tecnologici in grado di consentire loro di poter lavorare da remoto, sia come lavoratore autonomo, sia come collaboratore o dipendente di un’impresa anche non residente in Italia. Per svolgere l’attività nel nostro Paese, l’ingresso e il soggiorno per periodi superiori a novanta giorni sono consentiti al di fuori delle quote fissate annualmente per i lavoratori extracomunitari. Per l’ingresso e il soggiorno per periodi inferiori a novanta giorni sarà comunque necessario il rilascio del visto di ingresso e del permesso di soggiorno ribattezzato, appunto, “Nomadi digitali”. Per l’ingresso come nomade digitale (professionista o lavoratore autonomo) non è richiesto alcun nulla osta provvisorio così come per l’ingresso di un lavoratore da remoto (collaboratore o dipendente di un’impresa).

Il rifiuto al visto

Il visto può essere rifiutato se già rilasciato e può essere revocato se il datore di lavoro o il committente residente nel territorio dello Stato è stato condannato negli ultimi cinque anni, anche con sentenza non definitiva, compresa quella adottata dopo l’applicazione di una pena, anche pecuniaria ridotta a un terzo e, se detentiva, non superiore a un massimo di 5 anni di detenzione.

I requisiti per il visto “speciale”

L’ingresso e il soggiorno dei nomadi digitali è consentito ai lavoratori che hanno un reddito minimo annuo non inferiore al triplo del livello minimo previsto per l’esenzione dalla partecipazione alla spesa sanitaria, che tradotto dovrebbe attestarsi su poco meno di 28mila euro annui. Il nomade digitale dovrà comunque essere in possesso di una assicurazione sanitaria per cure mediche e ricovero ospedaliero valida per il territorio nazionale e per tutto il periodo del soggiorno. Dovrà comunque dimostrare, con documenti o altro, dove alloggia e avere maturato un’esperienza lavorativa di almeno sei mesi da svolgere come nomade digitale o lavoratore da remoto.

La richiesta del visto

Il nomade digitale deve chiedere il visto all’ufficio diplomatico-consolare competente, presentando una dichiarazione sottoscritta dal datore di lavoro, accompagnata dalla copia del documento di riconoscimento. Nell’autocertificazione, il lavoratore dovrà attestare anche l’assenza di condanne a suo carico, negli ultimi 5 anni, per reati di favoreggiamento dell’immigrazione clandestina verso l’Italia e dell’emigrazione clandestina dall’Italia verso altri Stati o per reati diretti al reclutamento di persone da destinare alla prostituzione o allo sfruttamento della prostituzione o di minori da impiegare in attività illecite, o ancora per intermediazione illecita e sfruttamento del lavoro. Saranno comunque gli uffici diplomatici-consolari a effettuare verifiche a campione sulle dichiarazioni, anche rivolgendosi alle questure competenti.

Il rilascio del permesso di soggiorno

Il permesso di soggiorno dovrà essere richiesto direttamente alla questura della provincia in cui lo straniero si trova entro otto giorni lavorativi dall’ingresso in Italia, e viene rilasciato, si legge nel decreto, solo con «mezzi a tecnologia avanzata». E sul permesso sarà riportata la scritta «nomade digitale – lavoratore da remoto». Avrà validità per un periodo non superiore a un anno e potrà essere rinnovato annualmente se resistono le condizioni e i requisiti che ne hanno consentito il rilascio. Lo straniero, per ottenere il rilascio, dovrà comunque esibire la documentazione presentata al momento della domanda del visto, vidimata dalla rappresentanza diplomatica consolare. Al nomade digitale è consentito il ricongiungimento dei familiari e ai familiari potrà essere rilasciato un permesso di soggiorno per motivi familiari con una durata pari a quello rilasciato al lavoratore. Sarà poi la questura a comunicare il rilascio del permesso di soggiorno, trasmettendo copia del contratto di lavoro o collaborazione, anche in via telematica, all’Ispettorato territoriale del lavoro.

La copertura previdenziale e assistenziale

Nei confronti degli stranieri che trasferiscono il loro luogo di lavoro e soggetti alla legislazione sociale di un Paese terzo si applicheranno, se sottoscritte tra Italia e Paese di provenienza, le convenzioni bilaterali in materia di sicurezza sociale. In assenza delle medesime, si applicheranno le coperture previdenziali e assicurative previste dalla legislazione italiana, per tutta la durata del permesso di soggiorno.

Il rilascio del codice fiscale e della partita Iva

Ai nomadi digitali e ai lavoratori da remoto il codice fiscale sarà generato e comunicato dalla questura al momento del rilascio del permesso di soggiorno. I nomadi digitali potranno richiedere l’attribuzione di un numero di Partita Iva all’Agenzia delle entrate, che avrà già ricevuto dalla questura la comunicazione del rilascio del visto. Il lavoratore sarà sempre soggetto alle regole oggi in vigore per l’accertamento degli obblighi fiscali, con la possibilità del Fisco italiano di attivare lo scambio di informazioni con altri Paesi sull’affidabilità fiscale del nomade digitale. Nel caso poi vengano accertate violazioni delle disposizioni di carattere fiscale dell’ordinamento tributario, l’Agenzia comunicherà direttamente in via telematica la posizione del lavoratore alla questura che ha rilasciato il permesso di soggiorno.

Il rifiuto o la revoca del visto

Il visto può essere rifiutato se già rilasciato e può essere revocato se il datore di lavoro o il committente residente nel territorio dello Stato è stato condannato negli ultimi cinque anni, anche con sentenza non definitiva, compresa quella adottata dopo l’applicazione di una pena, anche pecuniaria ridotta a un terzo e, se detentiva, non superiore a un massimo di 5 anni di detenzione. Il permesso di soggiorno già rilasciato può essere revocato quando il lavoratore o l’impresa non rispettano adempimenti e obblighi fiscali e contributivi.",1.00,restrictive,text53
8683f4526c9a58f713a7d1ff301b084ee66ef8eb36583628826d27d4bb4229bf,2024-05-06 1:38:05,it,corriere.it,corriere.it,2022-07-18, 2022/07,2022,7,"Nomadi digitali, in arrivo un visto speciale per attirare i «lavoratori in viaggio»: durerà un anno",https://www.corriere.it/esteri/22_luglio_18/nomadi-digitali-arrivo-visto-speciale-fuori-decreto-flussi-durera-anno-dd91557a-06d0-11ed-baf6-636928468fea.shtml,"Dimenticate la storia del chiringuito sulla spiaggia, o dell’hippie scalzo che ripudia le regole della società consumistica. Certo, qualcosa in comune i nomadi digitali ce l’avranno anche con i loro antenati viaggiatori. L’attrazione per la libertà, la propensione all’avventura, la poca paura dell’aereo. Ma nel 2022, chi decide di diventare un lavoratore in viaggio lo fa per ragioni completamente diverse rispetto al passato. Le spiega Julien Tremblay, 31 anni, di Montreal, ora a Dubai: «Non scappo da niente, scelgo accuratamente il Paese in cui voglio stare in ogni momento». Tremblay è il profilo del nomade digitale doc. Millennial, ingegnere programmatore a cui servono essenzialmente due cose per lavorare: un computer e una buona connessione. Sei anni fa, stanco del clima rigido canadese, ha iniziato a viaggiare. In sei anni ha vissuto in 35 Paesi, di regola non si ferma mai meno di un mese. Quando, via Zoom da un grattacielo-casa-ufficio, elenca la lista dei suoi viaggi, il suono è ipnotico: Barcellona, Londra, Bali, San Francisco, Budapest, Kiev, Bangkok.

Julien ha milioni di colleghi. Non sappiamo con esattezza il numero di nomadi digitali nel mondo, anche perché trattasi di un neologismo che fa da ombrello a diverse tipologie di lavori: freelance, imprenditori, lavoratori subordinati, che hanno in comune la possibilità di lavorare da remoto. Ma i dati dei singoli Paesi parlano chiaro: secondo Mbo Partners, nel 2019, 7,3 milioni di americani si sono identificati come nomadi digitali. Tra il 2019 e il 2020, questa cifra, spinta dalla pandemia che ha accelerato un processo di digitalizzazione già esistente, è aumentata del 49% toccando quasi gli 11 milioni. Nel 2021, il numero è salito fino a 15,5 milioni. Sorprendendo, i governi hanno capito il fenomeno abbastanza in fretta e stanno creando visti per togliere queste figure di nuovi lavoratori dal limbo dell’incertezza, definendo un quadro giuridico che mette al riparo anche le aziende che li impiegano. Vantaggi per i viaggiatori che possono stare in un luogo più a lungo, quindi, ma i benefici sono anche del Paese ospitante che così facendo attrae nuovi profili di lavoratori molto spesso iper qualificati. Gli svantaggi potrebbero essere un aumento del costo della vita nella città e più concorrenza. Sono circa 25 i Paesi che hanno aperto ai visti per i nomadi digitali, e — altra sorpresa — ci stiamo lavorando anche noi. Le regole dei «visa made in Italy», in arrivo a settembre, contengono: gli ingressi al di fuori delle quote del decreto flussi; il permesso di soggiorno di un anno; un’assicurazione sanitaria; il rispetto delle regole fiscali. Tremblay ha due visti: uno rilasciato dagli Emirati arabi e uno da Malta: «Faccio base a Dubai, ma continuo a viaggiare e il visto maltese è il mio pass europeo». Paga le tasse in America, ma ora può lavorare con le compagnie dei Paesi ospitanti, aprire un conto e affittare un a casa.

Brittany Loeffler, di Filadelfia, non se lo è ancora procurato ma sta pensando di prenderlo. Ha 27 anni ed è una freelance che scrive. «Dopo essermi laureata, ho capito che potevo svolgere il mio lavoro da qualsiasi parte del mondo». Racconta che le due settimane di vacanza non le bastavano più per conoscere un Paese. «Ho chiuso il mio contratto d’affitto e sono partita con un solo bagaglio a mano». La storia di Brittany ha preso abbastanza presto una piega romantica. A Barcellona ha incontrato Jacopo, un nomade italiano, e hanno iniziato a viaggiare insieme fondando la prima «ambasciata per nomadi digitali», un sito dedicato a neo-viaggiatori.
Il 64% dei nomadi digitali italiani (o quelli che vorrebbero esserlo) hanno tra i 30 e i 49 anni. Francesco Menghini, 47, è regista e fotografo. In questo momento si trova alle Canarie e lui si definisce «anche» nomade digitale. «Anche» perché il suo impiego lo ha sempre portato fuori dai confini italiani. Per Menghini questo modo di lavorare non è una scelta ma un’opportunità. È d’accordo Trembley che ha un approccio molto pratico con il viaggio: «Se mi trovo in un Paese dove eleggono un partito che non supporto, cambio, è libertà».",1.00,restrictive,text54
c9bc2d16cadd4862e297f5d3026491bc0ca9e926db8daef05e9b76c244fcb7d7,2024-04-30 12:21:19,it,ilsole24ore.com,ilsole24ore.com,2022-10-05, 2022/10,2022,10,"Nomadi digitali, manca un quadro normativo di riferimento",https://www.ilsole24ore.com/art/nomadi-digitali-manca-quadro-normativo-riferimento-AEMGNJuB,"«Tenere la residenza fiscale in un posto e pagare le tasse per servizi di cui non usufruisci, vedendo il tuo stipendio dimezzarsi, non ha senso. Per un nomade digitale questo è il problema più grande». Piera Mattioli, 31 anni, diventata digital nomad come tanti in seguito alla pandemia, racconta di un mondo non ancora pronto a un cambiamento strutturale della società.

Dal Covid non si torna più indietro: sta cambiando la percezione del lavoro, dove il benessere mentale torna a essere di primaria importanza, ma con esso sta cambiando anche il concetto di ricchezza, rappresentato non più dalla proprietà immobiliare, ma dalla ricchezza dell’esperienza umana. Tant’è che, accanto ai coworking ampiamente usati dai remote worker, sta crescendo la richiesta di coliving: «A Madeira ce ne avevano consigliato uno e abbiamo deciso di provare – racconta Davide Benaroio, nomade digitale insieme alla sua fidanzata –. È molto bello perché ti permette di cenare o cucinare insieme agli altri, di vivere la normale quotidianità, senza dover per forza uscire tutte le sere o fare qualcosa di particolare».

Ma non solo turismo: lavorare da pc ribalta il concetto di migrazione per necessità lavorative. «Per me – spiega Piera – significa anche questo, non dovermene andare dall’Abruzzo perché qui mancano opportunità di lavoro. Avere la possibilità di stare vicino alla mia famiglia senza aver bisogno di prendermi una vacanza». Oppure, rappresenta un’ottima occasione per riscoprire le proprie radici: «Il mio bisnonno era italiano – racconta Brenda Castro, argentina di discendenza italiana – quindi ho la doppia cittadinanza. Dopo il Covid ho deciso di sfruttare il fatto che l’azienda continuasse a permettere il lavoro da remoto, e sono venuta Italia. Dove rimarrò, visto che ho trovato un impiego che mi soddisfa di più».

Una risorsa importante insomma, quella dei nomadi digitali, che se sfruttata bene può portare grandi benefici al territorio, aiutando a contrastare lo spopolamento di aree economicamente meno attrattive e attirando allo stesso tempo profili specializzati. «Se lo si guarda come fenomeno evolutivo – commenta Alberto Mattei, presidente Associazione Italiana Nomadi Digitali – si può iniziare a progettare, ma serve un approccio legislativo, un comitato tecnico-scientifico che studi flussi migratori, abitazioni, i risvolti economico-commerciali, il fisco e le tasse. Sarebbe bello creare un osservatorio europeo».

L’approccio comunitario è chiesto a gran voce dai remote workers europei, soprattutto per le questioni fiscali. «Ci sono nomadi digitali – spiega Piera – che fanno scelte drastiche e si tirano fuori da ogni sistema, togliendo la residenza fiscale e smettendo di pagare le tasse. Ma è una scelta rischiosa, perché se un domani cambi idea e vuoi comprare casa, ti trovi senza dichiarazioni dei redditi. Ci dovrebbe essere un sistema per cui, almeno nell’Ue, io possa pagare le tasse nel Paese in cui soggiorno per il tempo che vi soggiorno: se passo quattro mesi in Italia e poi sei in Spagna, pago le tasse per quattro mesi qui e per sei mesi in Spagna. Sarebbe più giusto».",1.00,restrictive,text55
91de0fa86ffd174f46eb937796a97a6b87fd9a65304b639026db5f9821a52268,2024-02-20 1:21:47,it,affaritaliani.it,affaritaliani.it,2023-10-02, 2023/10,2023,10,"Nomadi digitali, nuovo accordo europeo regola il telelavoro in paesi diversi",https://www.affaritaliani.it/economia/nomadi-digitali-nuovo-accordo-europeo-regola-il-telelavoro-in-paesi-diversi-878995.html?ref=rss,"Nomadi digitali, il nuovo accordo europeo chiarisce il rapporto tra aziende, telelavoratori e Paesi

“I telelavoratori transfrontalieri possono essere disciplinati dalla legislazione dello Stato in cui ha sede l'impresa e non da quella del Paese in cui risiedono abitualmente se soddisfano una serie di requisiti: devono richiederlo preventivamente e le funzioni che svolgono lontano dal proprio paese di residenza devono essere inferiori al 50% dell’orario di lavoro totale” è la sintesi del nuovo accordo che chiarisce il modus operandi dei cosiddetti “nomadi digitali”. Sono questi i professionisti che telelavorano per un’azienda di un Paese da un altro Stato. E l’accordo garantisce maggiore elasticità ai contributi previdenziali soprattutto quando questa situazione è tra due paesi europei che hanno firmato il documento. La mancanza di figure particolarmente professionali in aree critiche dell’impresa ( tecnologia,finanza,consulenza) ha portate ad assumere dipendenti provenienti da altri Paesi.

Nomadi digitali, un accordo valido 5 anni prorogabili

La normativa è stata modificata. L'accordo quadro relativo all'applicazione del comma 1 dell'articolo 16 del Regolamento sul coordinamento dei sistemi di sicurezza sociale introduce per questi casi una deroga, con validità quinquennale prorogabile. Un accordo che garantisce maggiore sicurezza giuridica, con i lavoratori che potrebbero mantenere i propri contributi in un unico Stato membro in modo continuativo, evitando la burocrazia, il tempo e le risorse che il ricorrente cambiamento della legislazione in materia di Sicurezza richiede. “Questa opzione (max 5 anni prorogabili) può essere richiesta sia dal datore di lavoro stesso che dall'interessato. Non è obbligatorio che le richieste di eccezione passino attraverso le autorità dei due paesi coinvolti, ma solo attraverso quello in cui si trova la sede aziendale"" sottolinea Carmen Galán, direttore generale della Lener.

Nomadi digitali, maggiore lavoro all'estero ma contributi pagati nel paese di residenza

Con il nuovo accordo europeo un lavoratore spagnolo, ad esempio, potrebbe telelavorare più tempo in Francia, tra due e tre giorni alla settimana, e continuare a contribuire a sostenere la  previdenza sociale spagnola . Il problema è nato con la pandemia da Covid. Durante il lockdown in paesi come Belgio, Paesi Bassi e Francia, ci fosse  un’anomalia: i lavoratori che prestavano i propri servizi di persona in un Paese vicino al proprio erano costretti al telelavoro dai Paesi di residenza. L’eccezionalità del momento ha permesso che la cosa venisse risolta. Ma il telelavoro è diventato nell’ultimo biennio molto più comune. Fino ad allora si applicava il Regolamento comunitario 883/2004 relativo al coordinamento dei sistemi di sicurezza sociale. Questo nuovo accordo quadro risolve il problema del telelavoro transfrontaliero, che viene esteso a meno del 50% dell'orario di lavoro totale.

Nomadi digitali, un regime di telelavoro più ampio ora è possibile

Grazie al nuovo accordo quadro ""l'azienda potrà offrire ai suoi lavoratori transfrontalieri un regime di telelavoro più ampio, che senza dubbio migliorerà la capacità dei datori di lavoro di trattenere e attrarre talenti"", conferma Álvaro Fernández, partner senior di Cuatrecasas, aggiungendo che “il documento non prevede modifiche alle norme di residenza fiscale e di tassazione. Qualcosa di positivo se si pensa alla crociata delle aziende per attrarre talenti, anche oltre confine. Tra i requisiti per accedere all’accordo c’è la necessità che il dipendente o il datore di lavoro ne faccia richiesta preventivamente. Inoltre, il lavoro nel Paese di residenza non può superare il 50% della giornata lavorativa totale e il dipendente deve utilizzare le tecnologie informatiche per le proprie mansioni. Dipendente ed impresa devono avere residenza e domicilio nei paesi firmatari che sono: Germania, Svizzera, Liechtenstein, Repubblica Ceca, Austria, Paesi Bassi, Slovacchia, Belgio, Lussemburgo, Finlandia, Norvegia, Portogallo, Svezia, Polonia, Croazia, Malta, Spagna e Francia. L’accordo non si applica ai lavoratori autonomi o nomadi provenienti da Paesi extra-UE.",1.00,restrictive,text56
c9f21eb4a26f5e5fa1324844c1e9addbfb28c25f0ceefa8117a96488f42c0920,2024-02-20 11:31:12,it,ansa.it,ansa.it,2023-09-26, 2023/09,2023,9,"Nomadi digitali, ormai una comunità di 35 milioni nel mondo",https://www.ansa.it/canale_lifestyle/notizie/societa_diritti/2023/09/26/nomadi-digitali-ormai-una-comunita-di-35-milioni-nel-mondo_df41cdfc-8fd8-4a9f-80e1-ef9ef07cf0ff.html,"Si parla molto di nomadismo digitale, il fenomeno era di nicchia qualche anno fa (negli anni 90 già si prospettava la possibilità di una vita mobile digitale), è diventato consistente con la pandemia e ora sembra consolidato come opportunità.
Non è più una chimera utopica alimentata da sogni e speranze, nemmeno una propensione passeggera: si identifica come una realtà attorno a cui si è creata una vera e propria comunità di persone che condividono uno stile di vita e dei valori comuni, qualcosa di post pandemico che si inserisce tra i cambiamenti che hanno investito il mondo del lavoro. Oggi si parla di circa 35 milioni di nomadi digitali nel mondo.
Se spostarsi da un paese all’altro lavorando costituisce un sogno oggi realizzabile, dall’altra parte la mobilità del lavoro mette in discussione una serie di condizioni importanti per il lavoratore che dovrà autonomamente districarsi in materia normativa al fine di comprendere il quadro vigente dei paesi per tutelarsi correttamente. Tra i temi infatti più importanti emerge la compliance amministrativa, fiscale e previdenziale, riguardo la legislazione applicabile, la gestione del sistema previdenziale e la fiscalità lavoratore dipendente o ancora il tema di attrattività dei territori.

Consigli utili per diventare nomadi digitali
Luca Furfaro, specializzato nelle politiche del lavoro e del welfare, fornisce una serie di consigli utili.
● Natura del lavoro: i nomadi digitali possono essere lavoratori autonomi o subordinati e, a seconda della tipologia, occorrerà verificare come gestire lo spostamento. Tra le due tipologie cambieranno i permessi da richiedere ma soprattutto, nel caso del lavoratore dipendente, sarà il datore di lavoro ad occuparsi di tutte le procedure.
● Immigrazione: è necessario comprendere quali sono le attività permesse nel paese nel quale ci si reca a seconda del permesso di soggiorno o comunque, anche all’interno dell’Unione Europea, quali sono i permessi per lavorare. E’ necessario valutare tale aspetto con un congruo anticipo rispetto alla partenza.
● Fiscale: lo spostamento della residenza fiscale deve essere valutato in base al paese nel quale ci si reca, ma anche verificando le norme Italiane. Il rischio è di rimanere residenti fiscalmente in Italia ed avere una doppia imposizione. In ogni caso andrà valutata l’iscrizione all’AIRE (Anagrafe degli Italiani all’Estero) che guida il concetto di residenza fiscale in Italia e che fornisce una serie di servizi all’estero.
● Previdenza: se lo spostamento in un paese con un sistema previdenziale assente o con un basso prelievo può sembrare conveniente, nel lungo periodo può essere un problema che ci si trova ad affrontare quando non si ha più l’età per svolgere attività lavorativa. Per questo motivo è opportuno pianificare una strategia pensionistica che tenga conto di eventuali “buchi” o minori versamenti.
● Organizzativo: è necessario verificare che orari e connessioni siano adeguati alla collaborazione con clienti e fornitori e considerare in particolari i fusi orari dei singoli paesi in modo tale da poter lavorare senza disagi.
● Sicurezza: bisogna considerare i rischi di svolgere l’attività in un Paese differente, in cui per rischi si considera anche uno scarso livello sanitario o rischi geopolitici. Per verificare tali rischi si può fare riferimento alla Farnesina.

Quali sono i paesi più attrattivi per i nomadi digitali
Quali sono i criteri di scelta dei nomadi digitali dei paesi in cui soggiornare? I criteri di scelta sono molto precisi, in primis una connessione internet veloce ed accessibile, il costo della vita e degli affitti, la sicurezza e le politiche del paese riguardo il tema. Moltissimi paesi in Europa e nel mondo rilasciano dei visti che permettono ai nomadi digitali di stare in un paese per un arco di tempo che va dai 6 mesi a un anno ma ci sono alcuni paesi che hanno intensificato i loro sforzi di attrattività.
Tra questi paesi spiccano in Europa Malta, la Grecia, la Spagna e le sue isole Canarie - il visto qui si può prorogare per due anni, godendo di un’aliquota fiscale del 15% anziché del 24% - ma anche paesi meno caldi come l’Estonia, che, però, ammette un reddito minimo netto da dichiarare di 3.504 euro al mese. Bali ha annunciato l’introduzione di un nuovo visto denominato Second-Home Visa che consente alle persone di rimanere quasi 10 anni, e da tenere d’occhio anche l’Argentina con il visto di 1 anno: coloro che arrivano in aeroporto saranno accolti con un Welcome Kit - un chip per cellulare, una tessera per i trasporti e alcuni sconti.
Si distinguono poi anche le isole Cayman e Dubai, oltre che per il loro clima, per coloro che viaggiano con la famiglia: le isole infatti offrono un Global Citizen Concierge programme, un programma per frequentare scuole internazionali, Dubai invece offre un visto di lavoro virtuale.
I nomadi digitali in Italia, le misure ci sono e ottime
In Italia è stata creata una politica del rientro molto favorevole agli expat, con la creazione di regimi di vantaggio fiscale: si tratta di una misura che prevede un regime di tassazione agevolata temporaneo, riconosciuto ai lavoratori che trasferiscono la loro residenza in Italia, a condizione che la durata del trasferimento non sia inferiore ai due anni e che la maggior parte del lavoro venga svolto sul territorio italiano. Questi benefici fiscali si traducono nella riduzione dell’imponibile del 70%: le imposte così dovute sono sul 30% dei redditi percepiti, 10% se la residenza è collocata in una regione specifica italiana - Abruzzo, Molise, Campania, Puglia, Basilicata, Calabria, Sardegna, Sicilia.
Se in passato questi benefici erano rivolti solamente a persone altamente qualificate, oggi questa norma è stata estesa a tutti i lavoratori: l’agevolazione fiscale, inoltre, è riconosciuta anche a coloro che vogliono trasferirsi in Italia o continuino a lavorare alle dipendenze del precedente datore di lavoro estero in modalità` smart working.
L’Italia ha riconosciuto i Nomadi Digitali nel Testo Unico dell’immigrazione, andando ad agevolare il loro arrivo con un particolare permesso di soggiorno.
Le agevolazioni per gli impatriati tentano di portare in Italia professionalità e reddito, ma tale misura ha il “prezzo” di rendere tali risorse più raggiungibili rispetto a quelle interne che, complice l’alto cuneo fiscale per raggiungere il medesimo risultato netto, sono molto più costose. Occorrerebbe, come fatto per il prolungamento del beneficio impatriati, legare questa misura ad un investimento sul territorio nazionale tale da garantire di aver acquisito quel soggetto e di non vederlo fuggire nuovamente al termine del beneficio fiscale. La misura potrebbe essere collegata alla condizione dell’acquisto, nell’arco dei due anni di residenza di una abitazione principale, o all’investimento in società o imprese nazionali” sostiene il consulente del lavoro Luca Furfaro.",1.00,restrictive,text57
ddf7be577a73afe59425076baf0c329c375d8b7a26c27ef4e194b40c4c74631d,2024-08-06 22:58:58,it,ansa.it,ansa.it,2022-04-29, 2022/04,2022,4,"Nomadi digitali, una norma per lanciare trend in Italia",https://www.ansa.it/sito/notizie/economia/2022/04/29/nomadi-digitali-una-norma-per-lanciare-trend-in-italia_85da3e80-73fa-4b02-9d86-1104db723e2f.html,"""Come Paese oggi abbiamo una norma che introduce il tema dei nomadi digitali.
Da sola fa poco o nulla, deve essere attuata.

Ma stiamo vigilando perché il Governo la renda attuativa quanto prima e apra alla possibilità pratica di attivare i visti d'ingresso per i nomadi digitali"". A raccontarlo al Forum ANSA-Incontra ""Italia, un Paese per nomadi digitali?"" (in streaming il 29 maggio alle 12 su ANSA.IT) è il deputato M5S Luca Carabetta della Commissione affari costituzionali, primo firmatario della proposta di legge sul tema. Il testo, racconta, introduce la nozione di remote worker, definito come ""lavoratore straniero con temporanea residenza nel territorio della Repubblica, il cui reddito prevalente provenga da attività svolte all'estero"" e servirà a facilitare anche in Italia un trend ormai in crescita globalmente.
    ""La sola notizia dell'approvazione della norma ha fatto il giro del mondo: è finita sul Times su Forbes ed io stesso sono stato contattato da Stati Uniti, Gran Bretagna, Giappone. Questo dimostra che non solo c'è grande interesse a livello internazionale nei confronti del nomadismo digitale, ma anche nel farlo in Italia"". Di contro, però, sottolinea, ""nella classifica di Nomad List delle città più ospitali al mondo per chi vuole lavorare viaggiando, la prima italiana è Palermo che occupa solo la posizione 200, Torino è al numero 1.200 e prima di noi ci sono Paesi del sud est asiatico del Sudamerica"". Come iter, ""ora il Governo dovrà chiudere i decreti ministeriali e far partire l'iniziativa. Mi aspetto una grande comunicazione centrale per annunciare al mondo questa opportunità"". Tra i requisiti richiesti allo smart worker che sceglie l'Italia, ""un'assicurazione sanitaria privata, essere incensurato e un controllo sullo status economico. Questa norma - conclude Carabetta - allo Stato non costa nulla, porta introiti e avvia un trend"".",1.00,restrictive,text58
d5aa37eab0adfc69db2047eb0ebb082df4fcd5af5f9e5f6c10ecd96e1ff3d2d7,2024-09-09 17:11:16,it,adnkronos.com,adnkronos.com,2021-10-22, 2021/10,2021,10,Nomadi digitali: chi sono e come fanno a permettersi di girare il mondo?,https://www.adnkronos.com/nomadi-digitali-chi-sono-e-come-fanno-a-permettersi-di-girare-il-mondo_5xufzYVjqVcemyEJNaifG,"Cosa vuol dire essere nomadi digitali? Oggi, nel 2021 si sente tanto parlare di questa categoria di lavoratori/viaggiatori, ma c'è sicuramente un po' di confusione quando si tratta di andare a specificare le caratteristiche di questi lavoratori atipici.

Primo perché sono in molti a definirsi digital nomad anche quando non rientrano propriamente nella categoria e secondo perché chi non “bazzica” questo mondo non ha ben chiaro come funzioni il lavoro digitale e guadagnare tanto da mantenere un buono stile di vita essendo sempre in movimento.

Insomma, per la stragrande maggioranza delle persone il nomade digitale è un giovane con una rendita di famiglia (affitti, eredità, etc) che, troppo annoiato dalla vita di tutti i giorni, decide di girare il mondo, tra un selfie e l'altro (in un hotel con piscina e un resort sul mare, probabilmente nei dintorni di Bali) dice di lavorare online ma solo per nascondere la realtà, mentre tutto quel che fa con il suo bel computer portatile è gestire un blog, curare i propri social e al massimo saltuariamente fare qualche lavoretto in ambito di digital marketing o come social media manager.

Ebbene, gli esempi in tal senso non mancano, non nascondiamoci dietro un dito: basta aprire Instagram per scovarli e seguire le loro “avventure”, ma di contro ci sono anche tantissimi veri e propri nomadi digitali che, con molto impegno e tanta intraprendenza, sono riusciti a ritagliarsi la possibilità di lavorare e guadagnare da remoto per poter coltivare la loro passione principale, il viaggio.

I veri nomadi dell'era digitale sono più rari da scovare, ma in questi anni (soprattutto in un momento storico in cui il lavoro da remoto è stato molto sdoganato causa Covid) stanno davvero crescendo in numero e anche in qualità (nel senso che hanno lavori più stabili e remunerativi), perché sta diventando sempre più fattibile avere un impiego fisso senza vivere sempre nella stessa città o nello stesso paese.

Tra questi ci sono i ragazzi di 2backpack, una coppia di italiani che da più di 4 anni gira il mondo, ma sempre lavorando. Michelangelo è socio di un'azienda forlivese che si occupa di mobilità internazionale per l'apprendimento ed Elisa è invece libera professionista, scrive contenuti per siti web e social aziendali (un mestiere che in gergo si chiama copy). Oltre a questi lavori “fissi” hanno anche messo in piedi e curato nel tempo diversi siti web e blog che aggiungono entrate economiche supplementari oltre ai loro lavori primari.

Ma cosa significa, quindi, essere un nomade digitale? La vita di queste persone è tutt’altro che piratesca, anzi è spesso figlia di una fortissima organizzazione e di un impegno notevole a renderla possibile. Lavorare da remoto già richiede maggiori energie: infatti quando non c'è contatto diretto con i clienti e i datori di lavoro ci si sente spesso di dover compiacere ogni richiesta e di concedere grande disponibilità, questo perché si deve battere una concorrenza che si presenterà personalmente e quindi ci si sente spinti a lavorare meglio degli altri e dimostrare costantemente il proprio valore.

Allo stesso tempo si deve organizzare tappa dopo tappa il proprio itinerario, selezionando gli alloggi dal miglior rapporto qualità prezzo e con un internet potente, pianificando voli e treni, procurandosi ogni volta la documentazione necessaria per passare da un paese all'altro o estendere i propri visti, cosa non sempre semplicissima.

Quel che resta è la parte bella: quel senso di libertà che contraddistingue la vita quotidiana dei digital nomad, l'eccitazione di quando ogni giorno - dopo il lavoro - si esce da quella che si è momentaneamente battezzato come “casa” per esplorare un posto completamente nuovo.

Anche grazie alla pandemia nell’ultimo anno sono davvero tanti gli italiani che hanno deciso di mettersi in viaggio e provare a costruirsi una carriera da nomade digitale. Alcuni sono giovanissimi, altri professionisti affermati molti sono coppie o addirittura famiglie con figli piccoli. Spesso si occupano di traduzioni, alcuni tengono lezioni online di lingue o corsi in video (ad esempio di yoga), tanti altri come loro sono esperti di web content e web marketing o provano a far spiccare il volo al proprio blog o canale YouTube.

Insomma, i nomadi digitali che si guadagnano da vivere quotidianamente e girano il mondo esistono e per fare questa “bella vita” si impegnano anima e corpo. Oggi è possibile guardare queste persone, giovani o meno giovani, con occhi diversi: lavorare e girare il mondo allo stesso tempo è possibile e per farlo non è necessario essere ricchi ereditieri. Spesso basta un bel po’ di forza di volontà.

",1.00,non-restrictive,text59
14c242f4049419fa797e67953bfb39b07e1f457d1e02c0e28af770571db47edf,2024-05-10 20:26:22,it,ansa.it,ansa.it,2024-05-10, 2024/05,2024,5,Nomadi Digitali' 12/05 nuove residenzialità a Fano Adriano,https://www.ansa.it/abruzzo/notizie/2024/05/10/nomadi-digitali-1205-nuove-residenzialita-a-fano-adriano_446ba2de-674c-4937-94eb-a89b9154b893.html,"L'associazione Italiana Nomadi Digitali porta a Fano Adriano le nuove forme di residenzialità, anche temporanea, nei borghi.
Grazie all'accoglienza di questi lavoratori nell'incontro dal titolo ""Nomadismo Digitale: una grande opportunità di sviluppo per i nostri territori, domenica 12 maggio alle ore 17, nella Sala Officine del Gran Sasso a Fano Adriano, nell'ambito degli eventi laboratoriali sviluppati da Itaca Ets, in coprogettazione con il Comune di Fano Adriano, per la rinascita socio-economica dei territori dell'area vasta del Gran Sasso teramano, nel contesto del progetto Officine del Gran Sasso.
    Il tema è stato affrontato dettagliatamente nel terzo rapporto sul nomadismo digitale realizzato dall'Associazione Italiana Nomadi Digitali ETS nelle sue funzioni di Osservatorio dal titolo ""Come il nomadismo digitale può contribuire a ridurre il divario economico e sociale in Italia, attraendo professionisti e talenti nei piccoli centri e nelle aree interne del nostro Paese"", in particolare, il laboratorio spiegherà come la presenza di lavoratori remoti, professionisti e talenti possa valorizzare i territori, focalizzandosi soprattutto sui piccoli centri e nelle aree interne del Paese.

Verranno illustrate le opportunità, ma anche le ricadute e gli impatti economici, sociali e ambientali che il lavoro da remoto e il nomadismo digitale generano nelle comunità locali. Durante l'incontro verranno analizzati anche i vincoli e le criticità che impediscono ai territori periferici di diventare destinazioni realmente attrattive, accoglienti e ospitali per la nuova generazione di imprenditori, professionisti e lavoratori da remoto, per definizione liberi di lavorare e quindi vivere ovunque e saranno suggerite alcune soluzioni per superare gli ostacoli e fare delle aree interne abruzzesi delle comunità ospitali e pronte a divenire una meta dei nomadi digitali e remote workers.",1.00,restrictive,text60
4bfdaadf84771308c316b1fd8cea73c3050b66a6f648d37fdfe48ae02136831b,2024-02-22 15:01:35,it,adnkronos.com,adnkronos.com,2023-08-21, 2023/08,2023,8,"Nomadismo digitale, un’opportunità per cercare talenti anche fuori i confini aziendali",https://www.adnkronos.com/immediapress/ict/nomadismo-digitale-unopportunita-per-cercare-talenti-anche-fuori-i-confini-aziendali_6MLry47Lr7ksw88XKCUKLq,"Il fenomeno dei nomadi digitali, coloro cioè che scelgono diversi luoghi da cui lavorare motivati da un desiderio di indipendenza, favorisce anche la ricerca senza confini di nuovi talenti da parte delle aziende. Grazie infatti al nomadismo digitale, i leader aziendali non sono più vincolati dalla necessità di effettuare ricerche di personale a livello locale, ma possono spaziare oltre i confini territoriali per individuare i candidati che abbiano le esatte competenze che stanno cercando. Andando oltre e abbracciando nuove modalità di gestione dei talenti, è possibile anche assicurarsi una maggiore fidelizzazione delle persone e un recruitment di qualità.

Naturalmente i leader aziendali devono tener conto delle implicazioni di sicurezza derivanti dall'utilizzo spinto della tecnologia da parte dei nomadi digitali. Ma maggiore libertà non significa necessariamente minore sicurezza. Oltre a una più attenta vigilanza individuale, esistono soluzioni di sicurezza di elevata qualità che offrono ulteriori livelli di protezione alle aziende che si avvalgono del lavoro da remoto o ibrido. Tali soluzioni permettono ai leader aziendali di proteggere le loro aziende dai potenziali cyberattacchi che si verificano in un panorama di minacce sempre più complesso. Il principio di Cisco ""se è connesso è protetto"" non è mai stato così importante.

Ma non sono solo le aziende e i dipendenti a beneficiare del nomadismo digitale, bensì anche le destinazioni verso le quali si dirigono. Il lavoro ibrido crea importanti opportunità per i governi e le autorità locali per affrontare le sfide del turismo e rilanciare la loro economia. Hanno la possibilità di ripensare le loro città per renderle più attraenti per gli investitori e i talenti.

Secondo una recente ricerca del MIT Enterprise Forum, la Grecia potrebbe beneficiare di ben 1,6 miliardi di euro grazie al visto per nomadi digitali. La piccola città di Ponga, nelle montagne settentrionali della Spagna, è pronta a offrire 2.970 euro a ogni persona e famiglia che vi si trasferisce. L'ambizione delle autorità locali è che i nuovi cittadini contribuiscano a sostenere l'economia locale, godendo di 2.000 ore di sole all'anno. Nel frattempo l'Italia ha annunciato che pagherà addirittura 30.000 euro a chi si trasferirà in alcune delle sue città rurali.

Cisco ha già avviato progetti di lavoro nomade sia a Venezia che nell'isola di Rodi, offrendo ai dipendenti la possibilità di vivere e lavorare per tre mesi come una persona del posto. Oltre a rappresentare un'opportunità che ha cambiato la vita dei dipendenti, ha anche introdotto nuove possibilità per queste località di abbracciare l'innovazione e contribuire a colmare il divario locale di competenze digitali. Per sostenere le proprie ambizioni e consentire alle persone di lavorare senza problemi, Cisco ha dotato biblioteche, musei, spazi artistici e altro ancora di tecnologie per il lavoro a distanza e di infrastrutture di rete che contribuiscono ad alimentare i servizi e le imprese locali.

Per i nomadi digitali che vivono in questi luoghi, c'è anche l’aspetto positivo di poter restituire il proprio contributo a una comunità che accoglie davvero con favore il loro contributo all'economia locale e apprezza il valore delle loro conoscenze e competenze.

Diventare un nomade digitale significa veramente che ""il mondo è tuo"". E' possibile attrarre e trattenere i migliori talenti , mantenendo un elevato livello di produttività e di prestazioni. E significa che i governi e i comuni di tutto il mondo possono sfruttare i numerosi vantaggi che la tecnologia digitale offre alle loro città per creare nuove opportunità per tutti.",1.00,restrictive,text61
12cc48c5db7163905df9910e33bc69c0ee9481fcb324c8ba5ffe2d0c7ed65bab,2024-05-01 13:41:23,it,corriere.it,corriere.it,2022-09-20, 2022/09,2022,9,Nuovi nomadi cloud e lavoro a distanza: ci siamo rimessi in viaggio,https://www.corriere.it/sette/attualita/22_settembre_20/nuovi-nomadi-cloud-lavoro-distanza-ci-siamo-rimessi-viaggio-9ce0aa9c-327e-11ed-aa4e-c1e08594c6e6.shtml,"In origine gli umani erano nomadi. In quanto cacciatori-raccoglitori, si spostavano continuamente da un luogo all’altro, seguendo la transumanza del bestiame e la stagionalità dei frutti. Accanto a questi spostamenti, lungo i percorsi periodicamente battuti, esistevano migrazioni a lungo raggio, dovute ai cambiamenti climatici, alle catastrofi naturali o all’inaridimento dei corsi d’acqua. Un’esistenza in perenne movimento, dove spostarsi era ragione di vita e fermarsi troppo a lungo poteva significare la fine. Ma muoversi era faticoso. Trasportare le suppellettili, abbandonare tutto ciò che era ingombrante e superfluo: ogni volta era un nuovo inizio, con l’incognita di incontrare imprevisti o tribù nemiche, oltre all’esigenza di ricostruire un nuovo riparo. È del Neolitico l’innovazione economica basata sulle risorse vegetali, a cui si aggiunge l’allevamento.
«SE CONCORDIAMO CON ROUSSEAU CHE L’APPROPRIAZIONE DEL TERRITORIO E L’AFFERMARSI DELLA STANZIALITÀ RAPPRESENTANO L’INIZIO DELLA CIVILIZZAZIONE, DOBBIAMO CONVENIRE CHE IL NOMADISMO NON AVEVA MOLTE CHANCE DI INIZIARE QUEL “PROGRESSO” CHE HA CAMBIATO IL MONDO»
L’agricoltura cambiò il nostro modo di vivere
Lavorare la terra, segnarla col lavoro umano, è il primo esempio di antropizzazione, la prima trasformazione del territorio che spinge verso la stanzialità. Non è più necessario spostarsi se le fonti del nutrimento sono in loco. Nasce così la proprietà privata, finora incompatibile col nomadismo, e l’esigenza di fissare attraverso limiti fisici l’ambito della propria operatività. Jean-Jacques Rousseau ne fa l’incipit del Contratto sociale : «Il primo che, recintato un terreno, ebbe l’idea di dire: “Questo è mio”, e trovò persone così ingenue da credergli, fu il vero fondatore della società civile». Se concordiamo con Rousseau che l’appropriazione del territorio e l’affermarsi della stanzialità rappresentano l’inizio della civilizzazione, dobbiamo convenire che il nomadismo non aveva molte chance per sviluppare nuove tecniche di produzione, favorire la divisione del lavoro e la ricerca, e dunque iniziare quel “progresso” che ha cambiato il mondo, permettendo anche il miglioramento della qualità della vita.
Il mondo si è “seduto” nella sua terra e nella sua casa
Nomadi sono rimasti solo quei popoli o quei gruppi che vivevano di pastorizia. Il gregge vincola il pastore a seguirlo. L’antropologo André Leroi-Gourhan ricorda che «l’agricoltura sedentaria ha portato come conseguenza, nelle società in cui ha avuto origine, una separazione tra gli agricoltori - piccoli allevatori - e i nomadi - grandi allevatori - separazione che conferisce ancora oggi un carattere particolare a numerose civiltà dall’Africa meridionale fino a Pechino». Da allora il mondo - o almeno la grande maggioranza - si è “seduto” nella sua terra e nella sua casa, dietro un banco di lavoro o una scrivania, e poi davanti a un computer. Ma sotto sotto l’umanità, nel suo profondo, ha covato sempre lo spirito nomade, il desiderio o la nostalgia di viaggiare. Lo ha fatto ancora in certe occasioni di lavoro o di vacanza, talvolta portandosi dietro di tutto, per non rinunciare alle comodità di casa.
«LA VITA NOMADE SI VENDICA SUI PRINCIPI DELLA TERRITORIALITÀ E DELL’INSEDIAMENTO. È LA RIVINCITA DI TUTTI I PICARI, DEI VAGABONDI, DEGLI ZINGARI, DEGLI EASY-RIDERS DELLA LETTERATURA E DEL CINEMA. NON UNA REGRESSIONE, MA UN’OCCASIONE IN PIÙ»
Le ragioni del nuovo nomadismo
Perché oggi si parla tanto di nomadismo, di un fenomeno sociale rilevante, che vede sempre più persone lasciare la casa e il lavoro e decidere di vivere, da quel momento in poi (o anche semplicemente per un tempo indeterminato), in affitto da una città all’altra, dentro un camper o una roulotte? Se fino a qualche tempo fa la scelta era obbligata da condizioni economiche precarie, dove la roulotte - piantata stabilmente in un campo - sostituiva la casa perduta, adesso la voglia di libertà ha la possibilità di rivelarsi nella sua pienezza. Che cosa è cambiato? Sono due fattori i concomitanti, che hanno un legame comune. Il primo è la perdita d’identità nel lavoro. Come Richard Sennett ricordava nel suo L’uomo flessibile , mezzo secolo fa il lavoro era per tutta la vita. Si entrava in fabbrica o in ufficio da giovani e se ne usciva con la pensione. Già in epoca post-industriale, però, si cambiava lavoro in media ogni dieci anni: variavano i luoghi, i ruoli, le mansioni e le competenze, con un turn over critico per l’equilibrio psicofisico. Ora il mutamento è ancor più repentino, specie se si rivestono più ruoli contemporaneamente, essendo operai la mattina e baristi la sera; insegnanti la mattina e tassisti la sera (o viceversa). Com’è possibile mantenere salda la propria identità? E, di conseguenza, il proprio attaccamento al posto di lavoro, se per giunta gli stessi luoghi deputati - le fabbriche, gli uffici - sono delocalizzati, frazionati, virtualizzati?
Stephen K. Roberts pioniere del nomadismo digitale
Il secondo fattore di cambiamento è, ovviamente, la tecnologia. Anzi, le nuove tecnologie, che hanno rivoluzionato il lavoro, ma anche i rapporti personali, le comunicazioni, la cultura. Dunque è possibile lavorare a distanza. Si può viaggiare e insieme essere virtualmente presenti in video. Nomadismo digitale è il termine attuale a cui guardare con interesse e curiosità. Ha cominciato Stephen K. Roberts nel 1983, vero pioniere del nomadismo postmoderno, quando il PC era ancora un sogno, che ha attraversato gli States con la sua bicicletta ipertecnologica. Adesso Pieter Levels, fondatore di Nomad List, prevede che «entro il 2035 potrebbero esserci un miliardo di persone che vivranno e lavoreranno in questo modo». Si tratta di una rivoluzione totale della nostra cultura, il ritorno a una facoltà originaria che era stata sacrificata in nome del progresso e che lo stesso progresso fa recuperare.
Stop alla routine, freno ai legami stretti
Ciò che permette il nuovo nomadismo, cioè l’opportunità di staccare dalla routine, liberarsi dei legami troppo stretti, tagliare le radici, provare l’entusiasmo della scoperta e, in fondo, tornare bambini di fronte all’ignoto, non è il coraggio, bensì la leggerezza. L’inattesa lievità di poter portare con sé tutto quello che serve, la ricchezza immateriale contenuta nei clouds, assieme alla carta di credito e allo smartphone per comunicare e non sentirsi soli. «La vita nomade» secondo Zygmunt Bauman «si vendica sui principi della territorialità e dell’insediamento». È la rivincita di tutti i picari, dei vagabondi, degli zingari, degli easy-riders della letteratura e del cinema. Non una regressione, ma un’occasione in più. Settant’anni fa Jack Kerouac l’aveva profetizzato nella sua provocatoria On the Road , Sulla strada. «Dove andiamo? Non lo so, ma dobbiamo andare».",1.00,non-restrictive,text62
d3cdac674b450124185d4da52dce6d2592d2512ffa95884f71763387807cf0d1,2024-02-21 20:21:09,it,wallstreetitalia.com,wallstreetitalia.com,2023-09-04, 2023/09,2023,9,"Ollolai, capitale dello smart working: oltre mille richieste",https://www.wallstreetitalia.com/ollolai-capitale-smart-working/,"Far diventare Ollolai la capitale dello smart working. Potrebbe essere sintetizzata in questo modo l’iniziativa lanciata dal sindaco del paese della Barbagia: 1.200 anime che abitano nel cuore della Sardegna. Il Comune ha promosso il progetto “Work from Ollolai/Traballa dae Ollolai”, un’iniziativa lanciata in collaborazione con l’associazione culturale Sa Mata, il cui scopo è quello di combattere lo spopolamento.
Il sindaco aveva un obiettivo ben preciso: quello di creare una rete di residenze internazionali a favore dei professionisti, che potranno lavorare e vivere nel piccolo paese della Sardegna grazie allo smart working.
Work from Ollolai/Traballa dae Ollolai è un progetto ben preciso e dettagliato, nato da un’idea del sindaco Francesco Columbu. In un primo momento era stata sviluppata una rete con l’America, poi il bando è stato esteso a tutto il mondo. A maggio 2023 l’iniziativa è stata ripresa dai media internazionali: negli uffici del Comune sono arrivate più di mille richieste di “nomadi digitali”.
Ma in cosa consiste l’iniziativa? Nel corso del 2016 il borgo di Ollolai ha aderito al progetto Case a 1 euro. Fin da subito l’accoglienza è stata massiccia. L’ultimo progetto, però, ha ampliato la platea dei potenziali beneficiari: i professionisti in smart working. Grazie a Work from Ollolai/Traballa dae Ollolai sono stati invitati professionisti di differenti settori a creare una rete di residenze internazionali nel piccolo borgo. L’iniziativa, a questo punto, è stata così trasformata: invece di acquistare una casa ad un euro è possibile affittarla ad un euro al mese, trasferendosi soli o con la famiglia. I professionisti potranno beneficiare di un’abitazione e al tempo stesso potranno contribuire con la propria professione alla comunità di Ollolai. Lo scopo di questo scambio di competenze è quello di contribuire a rilanciare le iniziative locali. “Ollolai come una monade, una finestra sul mondo”, spiega l’antropologa Veronica Matta, presidente dell’associazione Sa Mata.

Se partecipare è semplice, più complesso è essere selezionati a causa delle numerose domande che arrivano. Periodicamente, quando finisce il soggiorno di una o più persone (o famiglie), il Comune riaprirà le candidature.

Per presentare la propria candidatura è necessario compilare il modulo online presente sul sito dedicato. Il modulo richiede:
nome;
cognome;
link al proprio profilo Linkedin o al profilo professionale;
paese di provenienza;
email;
ipotetica data di inizio residenza a Ollolai.
La parte più importante da compilare è “Parlaci di te”. Grazie proprio alla risposta che verrà data in questa sezione, verranno selezionati gli affittuari.

La rilevanza internazionale
L’iniziativa di Ollolai è stata ripresa dai media internazionali, tra cui “The Guardian“.  Il quotidiano britannico ha spiegato che dieci professionisti americani si sarebbero trasferiti in un piccolo paese del centro della Sardegna, noto per aver dato i natali a un ex Mr Universo amico intimo di Arnold Schwarzenegger, pagando un affitto simbolico di 1 euro al mese. Il Guardian ha poi sottolineato che il progetto mira a rilanciare la popolazione della cittadina, situata nella regione montuosa della Barbagia, nell’isola italiana.
Gli arrivi
Dalla California ad Ollolai è arrivata Clarese Partis, una designer di 39 anni dell’agenzia User Experience, che ha compilato la richiesta all’interno del portale dedicato.

Il mio obiettivo – ha spiegato a Il sole 24 Ore, Clarese Partis – è quello di fare il mio lavoro ovunque mi trovi servendomi della rete e delle nuove tecnologie. Quando si è presentata l’opportunità di partire per Ollolai ero entusiasta di venire per godere di una nuova natura, delle montagne e dall’aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l’accoglienza è stata calorosissima. C’è così tanto da esplorare in Sardegna e sono felice di immergermi all’interno dell’isola e nella sua cultura.
Veronica Matta spiega che l’ultima casa è stata acquistata da un ambasciatore del Sudafrica. L’antropologa spiega che

Gli stranieri comprano, ristrutturano le abitazioni e le mettono a reddito realizzando dei B&B. Per loro è una grande opportunità: tengono come base Ollolai da cui partono per esplorare tutta la Sardegna. Opportunità che potranno sfruttare anche i nomadi digitali.",1.00,non-restrictive,text63
2548c24a8c72b101eca74ffe00c127631f91e7bc0ac382a276d7dd723efc3c0b,2024-03-02 14:35:20,it,lagazzettadelmezzogiorno.it,lagazzettadelmezzogiorno.it,2023-03-15, 2023/03,2023,3,Ostuni destagionalizza grazie ai «nomadi digitali»,https://www.lagazzettadelmezzogiorno.it/news/brindisi/1387899/ostuni-destagionalizza-grazie-ai-nomadi-digitali.html,"OSTUNI - Digital nomads, remote workers, coworking , parole inglesi poco note ai più ma che possono valere una rinascita per i borghi del Sud Italia e promuovere la destagionalizzazione del turismo. È in questo ambito che Serena Chironna e Andrea Mammoliti, originari del nord con un passato tra Londra e Shanghai, sono sbarcati a Ostuni da nomadi digitali, ossia persone che lavorano da ogni posto del mondo per la start-up da loro fondata, Kino, che ricerca le «gemme» italiane nascoste nei piccoli borghi proponendole come possibili location ai nomadi digitali ed ai lavoratori da remoto provenienti da ogni parte del globo. La terza tappa del loro progetto è appunto Ostuni, che come gran parte delle città del Sud si svuota di turisti nei mesi invernali.

«La Puglia è abbastanza una novità per un turista internazionale ma ha una rete di servizi che possono accogliere queste persone - spiega Serena Chironna -. La chiave per scegliere un posto è che ci siano più attori locali che credano in questo tipo di progetto e che vogliano co-progettare con noi. A Ostuni ci siamo arrivati grazie a Wonderful Italy, un partner privato focalizzato su esperienze autentiche in posti meno conosciuti in Italia. Inoltre siamo in contatto con “Le radici del Sud”, un’associazione che organizza spettacoli a base di musica e pizzica».

L’impatto con la Città bianca è stato subito positivo: «Ostuni è una bellissima cittadina, con un centro storico stupendo e noi abbiamo scelto di vivere tra le case tipiche - sottolinea la co-fondatrice di Kino -. Inoltre è abbastanza comoda da raggiungere con i mezzi rispetto ai primi due progetti, Tursi in Basilicata e Santa Flora in Maremma. Il problema dei borghi isolati è sempre lo stesso: una volta arrivate le persone della nostra community come si muovono? Ostuni da questo punto di vista è abbastanza connessa».

In questo periodo Ostuni ospiterà due gruppi di nomadi digitali protagonisti del progetto: un primo gruppo è già presente in città dallo scorso 4 marzo e vi resterà fino al 31 marzo prossimo; un secondo gruppo vi soggiornerà dall’11 aprile fino all’8 maggio prossimi. Si tratta di persone provenienti da cinque diverse nazioni: Slovacchia, Lituania, Paesi Bassi, Stati Uniti e Argentina. «C’è anche un italiano ma sono pochi - spiega Serena - perché spesso gli italiani scelgono di andare all’estero e poi perché per un lavoratore italiano medio, dal punto di vista economico, tali esperienze sono meno accessibili».

Per Serena un altro aspetto importante di questo ambito è il cambio di vita che vivono i nomadi digitali ospitati: «È stato interessante vedere le dinamiche di approccio di chi è abituato alla velocità delle grandi città, con ritmi più lenti, come ad esempio l’apertura dei negozi a determinati orari. Noi da parte nostra proviamo a offrire un design dell’esperienza da quando arrivano a quando vanno via: da internet alla logistica, dal luogo di lavoro alle esperienze da fare nei week-end».

La filosofia del progetto è nell’autenticità dell’esperienza, che però passa da alcuni fattori chiave: «Il nostro obiettivo è portare i digital nomads in luoghi più piccoli e formare anche gruppi più raccolti in modo tale che si possano favorire opportunità di scambio e di incontro con le comunità locali - spiega la cofondatrice - tutto però ad un ritmo lento e fuori dai contesti turistici tradizionali come quelli offerti da Roma, Firenze o Venezia. Per questo chiediamo ai fruitori di tale esperienza di stare nei luoghi almeno un mese, facendoli arrivare tutti lo stesso giorno».

Inoltre fondamentale è l’idea di comunità perché «se queste persone arrivano e rischiano di sentirsi sole, o non verranno mai o se arrivano scappano. L’idea è quella di fare questa esperienza con delle persone che condividono il loro stile di vita».

Prima di arrivare però a Ostuni, Serena e Andrea hanno provato a capire cosa fosse importante per un progetto dedicato ai nomadi digitali in Italia. Così Serena ha voluto fare l’esperienza in maniera diretta: «Ho passato i primi tre mesi dell’anno scorso a Madeira (isola del Portogallo, ndr), che ospita moltissimi nomadi digitali e lavoratori da remoto, perché pur avendo un background internazionale io non avevo mai vissuto in queste comunità - ammette Serena Chironna -. Ho conosciuto molte persone parlando loro del progetto e ho convinto un gruppetto a venire con noi proprio a Tursi tra giugno e luglio».

Serena e Andrea vogliono pensare in piccolo per costruire una grande esperienza: «Io adoro la diversità e lo scambio culturale e purtroppo stando in un paesino non puoi avere accesso alla diversità, conoscere le storie che hanno una storia diversa dalla tua - dice Serena Chironna -. Vedere queste persone a contatto con le persone del luogo può essere anche motivo di ispirazione per chi vive in loco, perciò per noi creare uno scambio tra i residenti locali e i nomadi digitali, come ad esempio avviene ad Ostuni in questi giorni, è già un successo ed un arricchimento».






",1.00,restrictive,text64
78810328d239fc47737856584a8c945da9a0be1c88ec5c38736f8e558c0ee623,2024-06-25 20:36:12,it,larena.it,larena.it,2024-06-25, 2024/06,2024,6,Quali sono le migliori città per nomadi digitali in Italia? L’ultima classifica,https://www.larena.it/publiadige/redazionali/quali-sono-le-migliori-citta-per-nomadi-digitali-in-italia-l-ultima-classifica-1.10745469,"Negli ultimi anni, la figura del nomade digitale sta acquisendo una popolarità sempre maggiore per una combinazione di fattori tecnologici, culturali ed economici. Gran parte dei meriti va alla progressiva accettazione del lavoro remoto da parte delle aziende, ma anche dell’accesso a Internet veloce e dello sviluppo di tecnologie come le VPN Italia, utili a schermare le connessioni dai malintenzionati.

La tendenza dei nomadi digitali, insomma, sembra destinata a crescere ulteriormente, di pari passo con un’ulteriore accettazione del lavoro a distanza. Questi nuovi professionisti sono sempre alla ricerca di destinazioni ideali in Italia, che dovrebbero soddisfare una serie di requisiti per consentire di lavorare efficacemente e, allo stesso tempo, godere di una buona qualità della vita. Andiamo allora a scoprire alcune delle mete “nascoste” del Belpaese che potrebbero fare al caso di un lavoratore itinerante.

Prerogative di un nomade digitale: quali sono?

Tra i principali requisiti da considerare per un digital worker non può certo mancare una rete Internet veloce e stabile. La meta in questione, dunque, dovrebbe offrire una connessione affidabile sia nelle abitazioni private che negli spazi di coworking. Proprio questi spazi si rivelano fondamentali per lavorare in un ambiente professionale, fare networking con una comunità attiva e poter beneficiare di risorse utili come stampanti, sale riunioni e altre attrezzature da ufficio.

Per quanto riguarda il costo della vita, questo dovrebbe essere ragionevole, con affitti accessibili, vitto a prezzi ragionevoli e costi di trasporto adeguati, di pari passo con mezzi pubblici efficienti e agibili. Il costo della vita dovrebbe essere ben bilanciato con la qualità della stessa: un habitat sicuro, pulito e piacevole è essenziale, compreso l’accesso a buoni servizi sanitari, spazi verdi, un’apprezzabile tradizione culinaria e opportunità di svago e intrattenimento. Persino un clima piacevole e un ambiente salubre contribuiscono significativamente alla qualità della vita.

Anche la fruizione di servizi funzionanti – supermercati, palestre, biblioteche, caffetterie, ristoranti – è importante per una quotidianità comoda e piacevole. Per una vita priva di ansie e preoccupazioni, poi, è cruciale scegliere una località sicura, con un basso tasso di criminalità e un buon sistema di supporto per residenti e visitatori. La presenza di attività culturali e ricreative come musei, teatri, festival, eventi e di una vita sociale attiva, infine, possono arricchire a 360 gradi l’esperienza presso una nuova destinazione.

Le mete più adatte per i nomadi digitali in Italia

La classifica stilata dal portale expressvpn.com propone sei soluzioni ideali per chi desidera lavorare da remoto. La prima tra queste è San Gimignano, in Toscana: borgo medievale patrimonio dell’Unesco, offre esempi di architettura e paesaggi mozzafiato oltre ad un’invidiabile tradizione enogastronomica. Lo stesso discorso vale per Cisternino, in Puglia: da non perdere il pittoresco centro storico, composto da una serie di casette bianche costantemente immerse nei profumi della cucina locale.

In Piemonte, sulle sponde dell’omonimo lago, Orta San Giulio può vantare un’atmosfera davvero romantica, tra caratteristiche vie e palazzi storici, eleganti portici e ville, botteghe e taverne locali. Il suggestivo borgo di Furore, in Costiera Amalfitana, è soprannominato “il paese che non c’è” per la posizione delle sue case, incastonate e quasi nascoste su un’alta parete di roccia, alle cui pendici si trova una piccola spiaggia. A ridosso del mare ligure sorge il piccolo comune di Cervo, che offre un’atmosfera fiabesca con case color pastello e un lungo litorale, tra spiagge libere e tranquille insenature rocciose. A Moresco ci si può perdere nei vicoli di origine medievale e salire in cima alla torre eptagonale per godersi uno strepitoso panorama sulla campagna marchigiana.",1.00,restrictive,text65
4f29756546ce07e66ec237b423d919dfb6476e591dabc222b2bf61f4eacb45df,2024-06-14 8:59:14,it,adnkronos.com,adnkronos.com,2022-04-08, 2022/04,2022,4,"Remote worker e over 35, i 'nomadi digitali' promuovono l’Italia",https://www.adnkronos.com/Archivio/lavoro/dati/remote-worker-e-over-35-i-nomadi-digitali-promuovono-litalia_6bMz6FQE7uXtwZCGxpWocN,"Dimenticate il classico stereotipo del nomade digitale: ventenne, single, freelance della tecnologia al lavoro da qualche remota località asiatica. I nuovi nomadi digitali 2.0, per i quali il Parlamento ha appena disegnato un ‘visto’ di soggiorno apposito, sono cresciuti, e sono oggi in prevalenza esperti di marketing e comunicazione over 35, si spostano con il partner e non disdegnano di soggiornare oltre 3 mesi in Italia, meglio se in una delle regioni del Sud. La prova? Il programma Airbnb per vivere un anno nella Casa a 1 euro a Sambuca di Sicilia ha raccolto in poche settimane oltre 100mila candidature da tutto il mondo. E’ proprio grazie al Mezzogiorno che l’Italia torna in corsa nella partita del turismo post Covid e del lavoro da remoto.

Sono alcune delle evidenze che emergono dal Secondo Rapporto sul nomadismo digitale in Italia, uno studio condotto dall’Associazione italiana nomadi digitali e da Airbnb intervistando un campione di oltre 2.000 lavoratori da remoto o in procinto di fare i bagagli. Il Rapporto verrà presentato domenica a Milano in occasione della giornata di apertura Bit 2022, l’evento leader dei viaggi e del turismo, tornato quest’anno in presenza.

Il 46% dei remote worker intervistati ha già fatto esperienze di nomadismo digitale, mentre il restante 54% dichiara di volerlo fare nel prossimo futuro. Se il fenomeno interessa maggiormente le donne, che rappresentano il 54% degli intervistati, l’età di riferimento è quella dai 25 ai 44 anni (67%). E a livello professionale? Cade lo stereotipo del giovane freelance che lavora in ambito tecnologico: il nuovo nomade è un dipendente o collaboratore (52%), impiegato principalmente nei settori del marketing e comunicazione (27%) e presenta in media un alto livello di istruzione: il 42% ha una laurea e il 31% un master o un dottorato. E questo tipo di esperienza non è più ad appannaggio dei single: chi la sceglie, infatti, preferisce la compagnia del proprio partner (44%) o della famiglia (23%).

Il Mezzogiorno e le isole sono destinazioni gradite complessivamente da ben 3 intervistati su 4 (76%). Le attività che vorrebbero maggiormente sperimentare e che interessano di più remote worker e nomadi digitali sono: gli eventi culturali e quelli enogastronomici (60%), seguiti da attività a contatto con la natura (51%), esperienze originali e caratteristiche del territorio (40%) e da attività di socializzazione con la comunità locale (37%). Durata del soggiorno? Un’esperienza che per molti potrebbe andare da 1 a 3 mesi (42%), oppure da 3 a 6 (25%). Complessivamente, per quasi un nomade digitale 1 su 2, la permanenza potrebbe durare oltre i 3 mesi e fino a 1 anno (45%).

Gli aspetti più rilevanti e irrinunciabili per i remote worker che vorrebbero vivere un'esperienza di nomadismo digitale in Italia e che influenzano la scelta della loro destinazione sono: la qualità della connessione a Internet (65%), costi della vita (61%) adeguati alle loro esigenze, attività culturali (40%) e la possibilità di sperimentare le tradizioni locali (37%). Il 55% degli intervistati ha dichiarato che gli piacerebbe trovare in un unico portale 'ufficiale' tutte le informazioni specifiche - dalle tematiche di immigrazione a quelle sanitarie - di cui ha bisogno per scegliere una destinazione rispetto ad un altra, e utilizzerebbe questo canale prioritariamente rispetto ad altri.

Nel mese di marzo 2022, con il decreto 'Sostegni-ter', è stata approvata una norma che introduce nel nostro ordinamento la figura dei 'nomadi digitali' o remote worker, definiti come “cittadini di un Paese terzo, che svolgono attività lavorativa altamente qualificata attraverso l’utilizzo di strumenti tecnologici che consentono di lavorare da remoto in via autonoma ovvero per un’impresa anche non residente nel territorio dello Stato italiano”.

Giacomo Trovato, Country Manager di Airbnb Italia, spiega: “La pubblicazione della misura è un’ottima notizia. Con l’affermazione dello smart working e del lavoro ibrido, sono sempre di più coloro che non hanno la necessità di recarsi in ufficio quotidianamente: per la prima volta, milioni di persone possono vivere ovunque, determinando così il più grande cambiamento nel mondo dei viaggi dall’introduzione dei voli commerciali. Città e paesi si sfideranno per attirare i lavoratori a distanza e ciò porterà a una ridistribuzione dei luoghi in cui le persone viaggiano e vivono"".

""E’ importante che l’Italia si faccia trovare pronta - avverte - per cogliere questa opportunità, e bene ha fatto il governo a intervenire con lungimiranza in materia. Da parte nostra, ribadiamo la totale disponibilità al ministro Garavaglia a lavorare insieme per rendere la destinazione Italia ancora più attraente per questi nuovi viaggiatori attraverso programmi specifici e auspichiamo un’introduzione rapida dei decreti attuativi per fare in modo che il visto possa essere facilmente richiesto attraverso procedure semplici e online”. “Attrarre remote worker e nomadi digitali nel nostro Paese rappresenta una grande opportunità per differenziare l’offerta turistica tradizionale e sviluppare progetti innovativi con un forte impatto sociale”, spiega Alberto Mattei, presidente dell’Associazione italiana nomadi digitali. “Temi come il lavoro da remoto e il nomadismo digitale, se seriamente considerati, possono contribuire a ridurre il divario economico, sociale e territoriale in Italia”, aggiunge.

Le nuove abitudini di vita e lavoro hanno avuto un impatto significativo sul modo di viaggiare. Airbnb ha registrato negli ultimi due anni una crescita del 15% circa nella durata media delle prenotazioni, con i soggiorni superiori a 7 giorni ora a rappresentare circa la metà delle notti prenotate. Inoltre: 1 notte su 5 prenotata nel terzo trimestre del 2021 ha riguardato soggiorni di 28 giorni o più; i soggiorni di 28 o più notti restano la categoria a maggior crescita e hanno rappresentato il 22% delle notti nell’ultimo trimestre del 2021, in crescita del 16% rispetto all’ultimo trimestre del 2019; quasi il 50% delle notti prenotate nel terzo trimestre del 2021 riguardava soggiorni di almeno sette giorni, rispetto al 44% del 2019.

",1.00,restrictive,text66
060f5e05dcf4f37dfb74da39622eca7bcb1b9520d5da7db732569d698ba77a9b,2024-08-08 20:29:44,it,gazzettadelsud.it,gazzettadelsud.it,2024-08-08, 2024/08,2024,8,Ripopolamento dei borghi calabresi: nuovi investimenti per progetti sui comuni montani,https://calabria.gazzettadelsud.it/articoli/cronaca/2024/08/08/ripopolamento-dei-borghi-calabresi-nuovi-investimenti-per-progetti-sui-comuni-montani-df68dd05-6b96-40b2-bf36-0dd31c25d5d5/?utm_source=immediafeed&utm_medium=feed&utm_campaign=hp_calabria,"“Una recente elaborazione Istat – ha proseguito Occhiuto – ha misurato il grado di benessere in Italia, soprattutto per gli anziani, e ha verificato che la Calabria è la prima regione per grado di benessere almeno per quello che riguarda la sicurezza. Io sono convinto che ci sia la possibilità di attrarre pensionati e anche nomadi digitali. Per quanto riguarda i pensionati, insieme al presidente nazionale dell’Inps, con l’assessore Gallo, stiamo studiando una formula per attribuire un incentivo sulla pensione per chi decidesse di trasferirsi in un Comune calabrese. E allora, dare la possibilità a queste persone di stare in una regione che ha un clima straordinario, che ha un costo della vita anche inferiore a quello di altre regioni, diventa una importante opportunità per ripopolare i nostri borghi. Si tratta di due misure che ci potranno consentire di attrarre residenti in una regione meravigliosa, la più bella d’Italia che può essere anche un luogo straordinario dove vivere”.

L’assessore Gallo ha evidenziato come le storture che il covid ha fatto emergere abbiano accelerato questi processi di grande interesse per i piccoli centri montani. “Chi vive in spazi ristretti – ha specificato l’assessore – sostenendo un costo elevato della vita potrà sicuramente apprezzare la quiete e la sostenibilità di queste aree interne montane che, per una serie di congiunture socio economiche, si sono spopolate quasi completamente. Questo è un primo esperimento che vogliamo fare per tentare di riportare verso questi comuni gente che vive, spesso non bene, in aree ad alta intensità urbana”.
L’assessore Gallo ha, poi, spiegato che “la Regione investirà 20 mila euro per ognuno che deciderà di trasferire la propria residenza in queste piccole comunità mettendo in campo la propria professionalità, avviando un’attività imprenditoriale. Nel bando sarà previsto che questo si sposi con le esigenze delle comunità. Il Comune si candiderà indicando quali le esigenze del proprio territorio. Se questa misura andrà bene noi investiremo altre risorse attraverso il fondo sociale europeo. L’altro bando, che ha voluto fortemente il presidente Occhiuto – ha proseguito l’assessore Gallo – è destinata ai pensionati e a coloro che lavorano prevalentemente da remoto. Un ulteriore bando è destinato ai comuni parzialmente montani e montani per la realizzazione di tutta una serie di interventi, anche di natura preventiva e ambientale, come la realizzazione di laghetti collinari o di natura ambientali, ma collegati al turismo. Ringrazio il presidente Occhiuto – ha concluso Gallo – per aver creduto in questa programmazione andando a supportare di chi vive ancora in questi luoghi, chi li amministra e li preserva”.
I due bandi sono stati illustrati nello specifico dal dirigente generale del Dipartimento Forestazione, Domenico Pallaria. Con “Abita i Comuni montani”, finanziato con 5 milioni di euro del Fondo della montagna 2022-2023, si vuole favorire il ripopolamento dei piccoli Comuni calabresi montani con meno di 3000 abitanti.
Le amministrazioni comunali, che hanno beneficiato dei contributi regionali, possono concedere finanziamenti a chi intende avviare un’attività imprenditoriale, a chi è già in pensione, a chi svolge lavoro agile che dovranno trasferire la loro la residenza e il domicilio nel Comune montano che concede il contributo. A coloro i quali intendono avviare una attività imprenditoriale verrà riconosciuto un contributo a fondo perduto pari a 20 mila euro, ai pensionati e alle persone che svolgono lavoro agile a distanza un contributo una tantum di 5 mila euro.
L’obiettivo del bando “Sviluppo delle montagne calabresi”, finanziato con circa 6 milioni di euro del fondo della montagna 2023, è quello di sovvenzionare idee progettuali presentate dai Comuni calabresi definiti montani e/o parzialmente montani riguardanti interventi per la salvaguardia e la valorizzazione della montagna calabrese attraverso la realizzazione di aree adeguatamente attrezzate per consentire l’atterraggio dell’elisoccorso anche nelle ore notturne, attraverso interventi per la riqualificazione centri storici, per gli arredi urbani, la cartellonistica, per la manutenzione straordinaria della viabilità comunale e per la realizzazione di piccoli invasi volti sia alla produzione idroelettrica che all’incremento dell’irrigazione per le aree agricole anche per fini di antincendio boschivo.
Ad ogni Comune potrà essere finanziato un solo progetto per un massimo di 100 mila euro. Per la realizzazione dell’area di atterraggio dell’elisoccorso il finanziamento massimo potrà essere pari a 75 mila euro.",1.00,non-restrictive,text67
0c8da78702d825e0e2a3e95e82d5a7cabc6121bf057ade09d1de44f9bb5b72d8,2024-02-27 19:55:06,it,gazzettadelsud.it,gazzettadelsud.it,2023-05-19, 2023/05,2023,5,Ripopolamento delle aree interne in Calabria: si punta tutto sui lavoratori digitali,https://calabria.gazzettadelsud.it/articoli/economia/2023/05/19/1701810-a1375295-9abf-4032-85c0-a4b6c5ff47b7/?utm_source=immediafeed&utm_medium=feed&utm_campaign=hp_calabria,"Attrarre i lavoratori digitali per favorire il ripopolamento dei borghi antichi e delle aree interne. Il governo da un lato, la Regione dall’altro, provano a fare fronte comune per creare le condizioni affinché luoghi disagiati diventino attrattivi per chi desidera vivere in una dimensione a misura d’uomo. Proprio nelle scorse ore il ministro delle Imprese, Adolfo Urso, ha annunciato l’intenzione di presentare in Consiglio dei ministri una legge, chiamata “lavora nel mondo e vivi in Italia”, «che metterà a sistema tante iniziative che sostanzialmente presenterà al mondo un’offerta territoriale per dire a chiunque possa farlo di vivere in Italia continuando a lavorare nel proprio posto di lavoro e intercettando i nomadi digitali». D’altronde, la pandemia ha dimostrato la validità e l’efficacia dello smart working per diversi settori produttivi.
Va segnalato, comunque, come quello annunciato dal ministro Urso non sia il primo tentativo prodotto in tal senso. Già nel 2022, pur senza ottenere grande successo, si è sperimentato qualcosa di simile, prevedendo attraverso un testo legislativo alcune agevolazioni fiscali - aliquota Irpef al 7 per cento - per i pensionati stranieri che avessero scelto di trasferirsi in un piccolo paese del Mezzogiorno o agevolazioni nell’ottenimento del permesso di soggiorno per i lavoratori dei paesi extra Ue favorevoli a vivere al Sud. La nuova iniziativa, invece, non prevede vincoli territoriali e fa leva su alcuni progetti varati recentemente.",1.00,non-restrictive,text68
b2b874760e4439b0f0d49f2ca90322aed6c3e2cbc592e110fa012f9e8a58d1a6,2024-02-21 23:19:40,it,ilgazzettino.it,ilgazzettino.it,2023-09-01, 2023/09,2023,9,Smart working e casa a 1 euro per combattere lo spopolamento. A Ollolai (Barbagia) la prima «nomade digitale» arriva dalla California,https://www.ilgazzettino.it/economia/news/lavoro_smart_working_sardegna_di_cosa_si_tratta_ollolai_barbagia_nomade_digitale-7606018.html,"Paesi italiani svuotati, le soluzioni case a 1 euro e smart working. È una designer americana la prima nomade digitale approdata a Ollolai, paese della Barbagia di 1.200 abitanti nel cuore della Sardegna, con il progetto «Work from Ollolai/Traballa dae Ollolai», promosso dal comune per combattere lo spopolamento, in collaborazione con l'associazione culturale Sa Mata.

La mission
L'obiettivo è quello di sviluppare una rete di residenze internazionali a favore di professionisti che vivranno e lavoreranno nel paese della Sardegna grazie allo smart working. Clarese Partis, 39 anni, designer dell'agenzia User Experience, viene dalla California e ha risposto alla chiamata insieme ad altri 1.112 candidati, compilando la richiesta all'interno del portale dedicato.
Il progetto dell'amministrazione comunale incentiva gli arrivi proponendo una casa al prezzo simbolico di 1 euro al mese, sulla scia di un'idea che il comune ha avviato qualche qualche anno fa: con cento centesimi a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche.
L'obiettivo
«Il mio obiettivo - racconta all'ANSA Clarese Partis, che da due anni lavora da remoto come nomade digitale - è quello di fare il mio lavoro ovunque mi trovi servendomi della rete e delle nuove tecnologie.

Quando si è presentata l'opportunità di partire per Ollolai ero entusiasta di venire per godere di una nuova natura, delle montagne e dall'aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l'accoglienza è stata calorosissima. C'è così tanto da esplorare in Sardegna e sono felice di immergermi all'interno dell'isola e nella sua cultura».
Le parole del sindaco
«Accogliamo a braccia aperte Clarese». Lo dichiara il Sindaco Francesco Columbu. “La sua presenza insieme a quella degli altri professionisti che arriveranno nei prossimi mesi, rivitalizzeranno il paese, un bel posto in cui vivere e lavorare da remoto con uno stile di vita fatto di natura, tranquillità, di cibo sano, di tradizioni, di comunità accogliente, di belle relazioni interpersonali per generare poi un passaparola che porterà ulteriori possibilità di crescita e scambio per gli abitanti».
«Più di 1000 richieste – dichiara Veronica Matta, presidente di Sa Mata e direttrice del progetto – provenienti da tutto il mondo per accedere al progetto: dal Perù al Messico, dal sud-Africa all’India, dall’Irlanda alla Germania fino alla Russia e alla Polonia. Tanti i nomadi digitali che girano il mondo lavorando sul web – spiega Matta – ma non potremo soddisfare tutti coloro che hanno chiesto di partecipare. Ad oggi infatti sono già 50 le nazioni del mondo che concedono visti speciali e agevolazioni fiscali per i nomadi digitali, ma in Italia il DL appare ancora troppo nebuloso e non attuativo».",1.00,restrictive,text69
60e1e889148d879d1f40206a260436b61ea12fe623c01122a6f11244561d0b6d,2024-02-21 22:41:30,it,mediaset.it,mediaset.it,2023-09-02, 2023/09,2023,9,Smart working e case a 1 euro: a Ollolai (Nuoro) arriva la prima nomade digitale,https://www.tgcom24.mediaset.it/cronaca/ollolai-nuoro-prima-nomade-digitale_69330951-202302k.shtml,"Clarese Partis, 39 anni, designer, viene dalla California. Ha aderito al progetto del comune per combattere lo spopolamento e al quale hanno risposto da tutto il mondo. In arrivo una coppia da Singapore.

Tutti pazzi per Ollolai (Nuoro). O, almeno, lo saranno i 1.112 candidati che hanno risposto al progetto del paese della Barbagia, nel cuore della Sardegna, ""Work from Ollolai/Traballa dae Ollolai"", promosso per combattere lo spopolamento in collaborazione con l'associazione culturale Sa Mata. L'obiettivo è quello di sviluppare una rete di residenze internazionali a favore di professionisti che vivranno e lavoreranno a Ollolai grazie allo smart working. E ora è arrivata la prima nomade digitale: è Clarese Partis, 39 anni, designer dell'agenzia User Experience, proveniente dalla California. 

""Vivere qui è meglio di quanto mi aspettassi"" Clarese Partis già da due anni lavora da remoto come nomade digitale. ""Il mio obiettivo è quello di fare il mio lavoro ovunque mi trovi servendomi della rete e delle nuove tecnologie. Quando si è presentata l'opportunità di partire per Ollolai ero entusiasta di venire per godere di una nuova natura, delle montagne e dall'aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l'accoglienza è stata calorosissima. C'è così tanto da esplorare in Sardegna e sono felice di immergermi all'interno dell'isola e nella sua cultura"".

Case a 1 euro Il progetto dell'amministrazione comunale incentiva gli arrivi proponendo una casa al prezzo simbolico di 1 euro al mese, sulla scia di un'idea che il comune ha avviato qualche anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche. L'iniziativa nasce da un'idea del sindaco Francesco Columbu, in un primo momento sviluppando una rete con l'America ma poi estendendo il bando a tutto il mondo. A maggio il lancio della proposta che rimbalza nei media internazionali, facendo piombare negli uffici del comune, l'incredibile cifra di oltre mille richieste di 'nomadi digitali'.
""Accoglieremo a braccia aperte tutti quelli che vorranno venire, naturalmente in base agli alloggi che abbiamo a disposizione, e altrettanto facciamo oggi per Clarese - spiega il primo cittadino - La loro presenza rivitalizzerà il paese che offre natura, tranquillità, cibo sano, tradizioni e una comunità accogliente. Voglio ricordare anche che siamo una delle cinque Blue zone del mondo, terra di centenari e ultracentenari"".
In arrivo una coppia da Singapore Il prossimo arrivo è previsto per la fine di settembre e si tratta di una coppia proveniente da Singapore. ""Certo non immaginavamo di ricevere più di 1.000 richieste da tutto il mondo - commenta Veronica Matta, presidente di Sa Mata e direttrice del progetto -. Ci hanno scritto dal Perù, dal Messico, dal Sudafrica, dall'India, ma anche da tanti Paesi europei. Naturalmente non possiamo soddisfare tutti, ma è certo che cercheremo di capire le potenzialità  di questo settore"".
Intanto gli stranieri continuano a comprare case a 1 euro in paese. ""L'ultima l'ha acquistata un ambasciatore del Sudafrica - conferma Matta - Gli stranieri comprano, ristrutturano le abitazioni e le mettono a reddito realizzando dei B&B. Per loro è una grande opportunità: tengono come base Ollolai da cui partono per esplorare tutta la Sardegna. Opportunità che potranno sfruttare anche i 'nomadi digitali'"".",1.00,restrictive,text70
709adc0fc85e79f51637e4d51ea3e088725e0578f071b58d228dbf1ffb9f3877,2024-02-21 23:24:14,it,ilsole24ore.com,ilsole24ore.com,2023-09-01, 2023/09,2023,9,"Smart working in Barbagia, a Ollolai oltre mille richieste di “nomadi digitali” da tutto il mondo",https://www.ilsole24ore.com/art/smart-working-barbagia-ollolai-oltre-mille-richieste-nomadi-digitali-tutto-mondo-AF2vGWi,"Il progetto dell’amministrazione comunale incentiva gli arrivi sulla scia di un’idea che il Comune ha lanciato un anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche.

È una designer americana la prima “nomade digitale” approdata a Ollolai, paese della Barbagia di 1.200 abitanti nel cuore della Sardegna, con il progetto “Work from Ollolai/Traballa dae Ollolai”, promosso dal comune per combattere lo spopolamento, in collaborazione con l’associazione culturale Sa Mata. L’obiettivo è quello di sviluppare una rete di residenze internazionali a favore di professionisti che vivranno e lavoreranno nel paese della Sardegna grazie allo smart working.

Una designer americana la prima nomade digitale approdata

Clarese Partis, 39 anni, designer dell’agenzia User Experience, viene dalla California e ha risposto alla chiamata insieme ad altri 1.112 candidati, compilando la richiesta all’interno del portale dedicato. Il progetto dell’amministrazione comunale incentiva gli arrivi proponendo una casa al prezzo simbolico di 1 euro al mese, sulla scia di un’idea che il comune ha avviato qualche qualche anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, incrementando così popolazione e ricadute economiche.

«Il mio obiettivo - racconta Clarese Partis, che da due anni lavora da remoto come nomade digitale - è quello di fare il mio lavoro ovunque mi trovi servendomi della rete e delle nuove tecnologie. Quando si è presentata l’opportunità di partire per Ollolai ero entusiasta di venire per godere di una nuova natura, delle montagne e dall’aria fresca. Ci sono da pochi giorni e ci starò un mese, ma devo dire che vivere qui è meglio di quanto mi aspettassi e l’accoglienza è stata calorosissima. C’è così tanto da esplorare in Sardegna e sono felice di immergermi all’interno dell’isola e nella sua cultura».

Oltre mille domande da tutto il mondo

Il progetto nasce da un’idea del sindaco Francesco Columbu, in un primo momento sviluppando una rete con l’America ma poi estendendo il bando a tutto il mondo. Nel maggio scorso il lancio della proposta che rimbalza nei media internazionali, facendo piombare negli uffici del comune,l’incredibile cifra oltre mille richieste di ’nomadi digitali’. «Accoglieremo a braccia aperte tutti quelli che vorranno venire, naturalmente in base agli alloggi che abbiamo a disposizione, e altrettanto facciamo oggi per Clarese - spiega il primo cittadino - La loro presenza rivitalizzerà il paese che offre natura, tranquillità, cibo sano, tradizioni e una comunità accogliente. Voglio ricordare anche che siamo una delle cinque Blue zone del mondo, terra di centenari e ultracentenari».

Prossimo arrivo: una coppia da Singapore

Il prossimo arrivo è previsto per la fine di settembre e si tratta di una coppia proveniente da Singapore. «Certo non immaginavamo di ricevere più di 1000 richieste da tutto il mondo - commenta Veronica Matta, presidente di Sa Mata e direttrice del progetto -. Ci hanno scritto dal Perù, dal Messico, dal Sudafrica, dall’India, ma anche da tanti Paesi europei. Naturalmente non possiamo soddisfare tutti, ma è certo che cercheremo di capire le potenzialità di questo settore».

Continua il progetto di comprare case a 1 euro

Intanto gli stranieri continuano a comprare case a 1 euro in paese. «L’ultima l’ha acquistata un ambasciatore del Sudafrica - conferma Matta - Gli stranieri comprano, ristrutturano le abitazioni e le mettono a reddito realizzando dei B&B. Per loro è una grande opportunità: tengono come base Ollolai da cui partono per esplorare tutta la Sardegna. Opportunità che potranno sfruttare anche i “nomadi digitali”»",1.00,restrictive,text71
665a373605f0bb90f1db1c1f8a9c64c1d8048612e3d4868be1935a106e7a496e,2024-03-10 15:58:02,it,wallstreetitalia.com,wallstreetitalia.com,2023-01-05, 2023/01,2023,1,Smart working in un luogo di vacanza: le migliori destinazioni del 2023,https://www.wallstreetitalia.com/smart-working-in-un-luogo-di-vacanza-le-migliori-destinazioni-del-2023/,"Dopo che la pandemia ha sdoganato lo smart working, ciò che prima era possibile solo per i cosiddetti “nomadi digitali”, ora è diventato realtà per molti: viaggiare senza dover rinunciare al lavoro, ovvero quello che è stato ribattezzato come Workation, ossia la possibilità di lavorare da remoto in un luogo di vacanza.

Ma quali sono le migliori destinazioni del 2023 per chi decide di spostare “il proprio ufficio domestico” fuori dal proprio Paese?

Un recente studio della piattaforma di apprendimento digitale Preply ha messo in fila le 74 città più popolose, classificandole in base al clima, l’ambiente, la qualità della vita, i costi e la sicurezza per scoprire quale di esse offra le migliori condizioni per una worksation.

Le città più appetibili per una Workation
Dall’analisi è emerso che è l’australiana Brisbane (nella foto) la città che offre le migliori condizioni per il lavoro da remoto. Tra i fattori che la spingono al primo posto nella classifica, oltre al clima (ha una temperatura media di 22°C)  spiccano un sistema sanitario particolarmente efficiente e costi contenuti rispetto alla mediai. Non meno importante il fatto che si parli la lingua inglese.

Segue al secondo posto dalla capitale portoghese di Lisbona, che ottiene punteggi sopra la media in quasi tutti i settori analizzati. Il terzo posto della classifica è occupato dalla città di Nicosia, capitale del Cipro: l’ultima città divisa del mondo offre, oltre gode di una media di 283 giorni di sole all’anno e di ottime condizioni in termini di costi e sicurezza.

Italia bocciata: troppo cara e trasporti inefficienti
I risultati del Workation index rendono chiaro che il lavoro a distanza in Italia appare piuttosto poco appetibile in un confronto internazionale. Soprattutto a causa della “qualità della vita”: le città italiane ottengono un punteggio scarso con livelli bassi di padronanza della lingua inglese e tempi di percorrenza all’interno della città molto lunghi. In termini di costi Milano e Roma (rispettivamente al 43° e al 50° posto) risultano inoltre due città molto costose soprattutto se paragonate ad altre città europee.",1.00,non-restrictive,text72
ec06294b8a8d7c1cdcb259af6bbeb506ecd29ab8c5e5ace32ecca10ce95d9c67,2024-04-30 14:30:44,it,ilfriuli.it,ilfriuli.it,2022-10-03, 2022/10,2022,10,"Smart Working, i lavoratori digitali scelgono il Fvg",https://www.ilfriuli.it/articolo/economia/smart-working-i-lavoratori-digitali-scelgono-il-fvg/4/272157,"“Un sistema regionale sempre più attrattivo che con questa iniziativa diventerà uno dei venti punti di riferimento al mondo per i nomadi digitali, ovvero quelle persone che lavorando da remoto hanno la possibilità di scegliersi la località più attrattiva e congeniale alle loro esigenze in termini di qualità della vita”.

Lo hanno detto oggi a Trieste gli assessori regionali Alessia Rosolen (Lavoro) e Sergio Emidio Bini (Attività produttive e turismo) presentando l’adesione del Friuli Venezia Giulia alla campagna “Vivi e lavora ovunque” di Airbnb, supportata anche dal Ministero per lo Sviluppo economico e da Invitalia.

Come hanno spiegato gli esponenti della Giunta “questa importante opportunità per il Friuli Venezia Giulia nasce dai contatti di Agenzia Lavoro & SviluppoImpresa con il Ministero dello Sviluppo Economico e con Invitalia, instaurati nell’ambito dell’attività di attrazione investimenti che, in misura sempre maggiore, si delinea come una strategia strettamente correlata all’attrazione di talenti”.

L’assessore Rosolen ha ricordato l’indagine sulle migrazioni interne de Il Sole 24 Ore che registra il Friuli Venezia Giulia come la regione complessivamente più attrattiva d’Italia, che rappresenta “un sistema aperto ad ogni forma di innovazione dell’organizzazione e delle modalità di lavoro, ponendo particolare attenzione alla qualità della vita, alla conciliazione vita-lavoro e all’impatto sociale delle attività di impresa sul territorio e nelle comunità”.

“Proprio per questi motivi – ha detto ancora Rosolen – ad ottobre sarà ospitato il primo forum delle società benefit e, in tale contesto, ci fa enorme piacere essere stati selezionati tra le destinazioni mondiali più desiderabili per i lavoratori da remoto nel quadro di questo progetto di Airbnb”.

Da parte sua l’assessore Bini ha rimarcato come il Friuli Venezia Giulia sia una regione che con i fatti sta dimostrando di essere sempre più ricercata dai turisti e dalle imprese. “Questo perché sono state attuate delle scelte e delle politiche da parte dell’Amministrazione regionale finalizzate al fatto che, per una somma di situazioni, sia conveniente venire in Friuli Venezia Giulia. Inoltre, segnando un cambio di passo rispetto al passato, siamo riusciti a innestare un processo di collaborazione a livello sistemico con tutti gli attori, pubblici e privati, che ci sta consentendo di conseguire importanti obiettivi come quello di oggi”.

“Essendo il Fvg una della 20 sedi mondiali individuate da questa iniziativa, la collaborazione con Airbnb – ha aggiunto Bini – ci permetterà di fare ulteriormente conoscere a livello internazionale la nostra regione”.

Infine il Country manager per Italia e Sud Est Europa di Airbnb, Giacomo Trovato, ha ringraziato la Regione perché, prima delle altre, ha dimostrato di avere la giusta mentalità di fronte a un fenomeno destinato a svilupparsi sempre più nel futuro.",1.00,non-restrictive,text73
6561146aa138121e23ffe5f942c95d44492ff14066046d1845425e0833286134,2024-03-08 11:31:42,it,ilfriuli.it,ilfriuli.it,2023-02-13, 2023/02,2023,2,"Smart working, i numeri in Fvg",https://www.ilfriuli.it/articolo/economia/smart-working-i-numeri-in-fvg-/4/277588,"“Con questo studio offriamo un quadro reale di quello che rappresenta il Lavoro agile in Friuli Venezia Giulia attraverso dei dati che consentiranno di introdurre nuovi interventi normativi, al fine di favorire uno strumento che incide significativamente sulla qualità della vita e dell’attività professionale, oltre che sulla sostenibilità ambientale relativamente al tema dei trasporti. Inoltre abbiamo anche realizzato un vademecum destinato ad aziende e lavoratori per l’orientamento nella complessità delle leggi che regolano lo smart working”.

Così l’assessore regionale al Lavoro Alessia Rosolen in occasione della presentazione dell’analisi sul lavoro agile in Friuli Venezia Giulia realizzata in collaborazione con l’Agenzia Lavoro & SviluppoImpresa e di un vademecum per il Lavoro agile redatto con l’Università di Udine.

Come ha spiegato l’esponente della Giunta regionale, approfondire i temi giuslavoristici e le necessità delle persone e delle aziende in un momento come questo non è solo un atto di attenzione, ma “di autentica lungimiranza rispetto a come sta cambiando la società”. Lo smart working, che ha rappresentato nelle fasi più acute della pandemia una soluzione emergenziale, si è poi rivelato un’opportunità per i temi della conciliazione e dell’attrazione dei talenti, ricordando a tal riguardo come proprio la regione Friuli Venezia Giulia sia stata selezionata tra le 20 destinazioni mondiali per i cosiddetti nomadi digitali, ovvero quei professionisti di alta fascia che scelgono il lavoro da remoto.

A proposito di quest’ultimo punto Rosolen ha fatto un passaggio sul coworking e su come queste postazioni lavorative di prossimità rappresentino una soluzione efficace che mantiene la vicinanza al domicilio e al contempo offre degli ambienti idonei allo svolgimento del proprio lavoro. E se al momento le realtà territoriali più attrezzate relativamente al coworking sono quelle dei capoluoghi delle ex province – in testa Pordenone con la disponibilità 10 spazi – l’obiettivo più ravvicinato, come ha rilevato l’assessore, proprio nell’ambito del progetto relativo ai nomadi digitali “è quello di dotare una località particolarmente attrattiva come la città di Grado di una struttura per il coworking che aiuti a intercettare questo tipo di professionisti nella nostra regione”.

Per quel che riguarda alcuni dati emersi dallo studio, Rosolen ha ricordato come, in relazione al percorso casa-lavoro il 21 per cento degli intervistati dichiari che la distanza tra il domicilio e il luogo di lavoro rappresenti un elemento di difficoltà. Il 67 per cento, sempre nello spostamento casa-lavoro, si muove con la propria autovettura, mentre solo l’8 per cento con il bus urbano. In merito alla diffusione del lavoro agile, la categoria dei servizi è quella che ha mantenuto dopo l’emergenza pandemica una percentuale maggiore rispetto alle altre con il 22 per cento. Il 54 per cento delle aziende in Fvg ha agevolato il lavoro da remoto fornendo software e connessioni, mentre una percentuale significativamente inferiore è intervenuta sugli orari di lavoro e sulla formazione finalizzata al lavoro agile. C’è infine la questione delle esigenze di cura in ambito familiare: il 74 per cento ha affermato che con lo smart working è riuscito a seguire meglio i propri figli, mentre il 63 per cento ha risposto di aver offerto, grazie al lavoro agile, una migliore assistenza a un parente anziano in condizioni di fragilità. ",1.00,non-restrictive,text74
6bb73900f2f8d599ebec59a4e7f0525e14907a35ccc04fde7173128b00b51ab3,2024-02-17 13:05:49,it,lasicilia.it,lasicilia.it,2023-11-06, 2023/11,2023,11,"Smart working: Quickfisco, le 5 cose da sapere per lavorare da ovunque senza problemi",https://www.lasicilia.it/ultimi-aggiornamenti/smart-working-quickfisco-le-5-cose-da-sapere-per-lavorare-da-ovunque-senza-problemi-1946516/,"""L’idea di lavorare da remoto entusiasma moltissimi professionisti, che però poi si scontrano quasi subito con le complessità che si porta dietro gestire una situazione non ancora totalmente regolata dal punto di vista normativo”. A dirlo Gianluca Tirri, managing director la startup Quickfisco. “Con Quickfisco – spiega – aiutiamo sia i professionisti italiani che lavorano con l’estero in partite Iva, sia i sempre più numerosi professionisti stranieri che scelgono l’Italia come base per lavorare con aziende internazionali. Per entrambi, il disorientamento è la condizione dominante nell’approcciare il lavoro da remoto”. Quickfisco ha così creato un approfondimento su tasse e agevolazioni per nomadi digitali e remote worker da cui sono emersi 5 consigli per professionisti interessati ad avere maggiore flessibilità nella scelta del luogo di lavoro, considerando anche gli aspetti normativi e fiscali. 1) Flessibilità anche per i dipendenti: dal lavoro agile alla mobilità internazionale. Diventare nomadi digitali è sicuramente più semplice per i freelance, che non essendo vincolati a luoghi e orari, ma prevalentemente a progetti e obiettivi, possono scegliere più liberamente la vita da remote worker. Per quanto riguarda invece i dipendenti di aziende pubbliche e private, nonostante la pandemia abbia accelerato lo sviluppo della normativa sullo smart working e anche l’abitudine da parte delle aziende a concedere maggiore flessibilità, esistono alcuni vincoli che non rendono così agevole scegliere liberamente il luogo in cui lavorare. In particolare, molte aziende richiedono la permanenza in Italia anche se in smart working per garantire la copertura assicurativa a cui le aziende sono tenute per legge. Nel caso poi in cui si concordi con il datore di lavoro il trasferimento definitivo in remoto, è necessario comunicare il nuovo indirizzo di residenza all’azienda, per poter effettuare i versamenti corretti dell’addizionale Irpef regionale e comunale. Oltre a questo, le imprese più all’avanguardia stanno integrando anche opportunità di flessibilità lavorativa e di carriera come ad esempio la possibilità di mobilità internazionale che può consentire ai dipendenti di spostarsi tra le sedi dell’azienda, che in alcuni casi sono distribuite in tutto il mondo sfruttando anche le opportunità degli spazi di coworking. 2) Collaborazione con aziende estere o italiane: tutte le differenze. La collaborazione tra lavoratori italiani e aziende estere per quanto da un lato dia molte possibilità di ampliare le prospettive lavorative o il proprio mercato, dall’altro deve considerare alcune implicazioni fiscali, assicurative e previdenziali che variano a seconda della natura del professionista. Nel caso di un dipendente che lavora dall’Italia in remote working per un’azienda estera che non ha sede in Italia, l’azienda può delegare allo stesso lavoratore gli obblighi previdenziali ed assicurativi, ovvero Inail e Inps, mentre non ha specifiche esigenze fiscali diverse rispetto all’assunzione in un’azienda italiana. Un freelance non ha questo tipo di adempimenti, ma deve gestire le specificità delle fatturazioni verso e dall’estero, resa più complessa dalla specificità dell’Iva italiana: in particolare quando riceve una fattura ad esempio da una piattaforma digital come Meta o Google, integrare l’Iva tramite il meccanismo del reverse charge. 3) Italiani che rientrano dall’estero: i ‘cervelli di ritorno’ pagano meno tasse. A partire dal 2015, il governo italiano ha rafforzato le misure per favorire il ritorno in Italia di professionisti e ricercatori con cittadinanza italiana che si erano trasferiti all’estero per motivi di lavoro. Negli ultimi anni ‘docenti e ricercatori’ e ‘lavoratori impatriati’ che decidevano di rientrare in Italia hanno goduto di sgravi fiscali che hanno portato a una detassazione dei propri redditi del 70% e in alcuni casi del 90%. Nella recente riforma fiscale, ad oggi in approvazione, è però stata introdotta una proposta che prevede un sostanziale ridimensionamento di questo beneficio già a partire da gennaio 2024. 4) Dove vai e per quanto tempo? Il luogo in cui vai a vivere fa (molta) differenza. Gli aspetti da considerare quando si sceglie il luogo in cui trasferirsi sono molti: dal clima, alla connessione internet fino alla durata del visto, ma anche le tempistiche per ottenerlo. Consultando una piattaforma come Global nomad guide è possibile considerare tutte queste variabili e scoprire che, ad esempio, se si vuole trasferirsi con maggiore continuità in un nuovo stato, conviene scegliere nazioni come il Portogallo e Antigua, in cui il visto dura fino a 2 anni; se invece la priorità è la velocità di connessione, oltre ad Antigua si possono scegliere le Barbados, che hanno una connessione internet molto più veloce (mediamente 60-80 Mbps). 5) Visto per nomade digitale: cos’è e a cosa serve. Il visto per nomadi digitali è un’opportunità introdotta da molte nazioni per agevolare la permanenza di residenti esteri e che lavorano per un’azienda di un’altra nazione, concedendo la possibilità di permanenza in quella nazione, normalmente per 12 mesi. Anche l’Italia ha introdotto una normativa dedicata all’attrazione dei talenti dall’estero, in particolare dalle nazioni extra Ue: con il visto per nomade digitale è possibile ottenere un permesso di soggiorno in Italia semplificato fino a un anno.",1.00,non-restrictive,text75
0caf477e9888ad03f8ceee19eb7a020cc4b7d9f863c559b0af358d137623bc09,2024-02-27 3:02:35,it,lanazione.it,lanazione.it,2023-05-31, 2023/05,2023,5,"Tempi stretti per i lavori ""Entro la fine dell’anno gli spazi di coworking nell’ex ospedale""",https://www.lanazione.it/empoli/cronaca/tempi-stretti-per-i-lavori-entro-la-fine-dellanno-gli-spazi-di-coworking-nellex-ospedale-60bb02bd,"Un viaggio ’virtuale’ nel coworking che verrà. Diapositiva dopo diapositiva, ci si muove tra le varie stanze, immaginando di sedersi ad una delle postazioni con vista sulla città, fare una pausa in caffetteria e riprendere a lavorare. Benvenuti al coworking che prenderà vita all’ex complesso San Giuseppe. Il progetto, di cui si parla da tempo, è sempre più tangibile. Dalla carta ’al cemento’, è davvero questione di mesi. Se ne è parlato ieri nel corso di una mattinata di approfondimento al Cenacolo degli Agostiniani, promossa dall’amministrazione comunale per accendere i riflettori sul futuro dell’ex ospedale recuperato. Al convegno, fra gli altri relatori, anche l’assessore alle attività produttive, Antonio Ponzo Pellegrini.

Il cronoprogramma è ambizioso: ""entro fine 2023 - ha confermato il sindaco di Empoli Brenda Barnini- dovremo aver chiuso il cantiere, compreso il modello e il soggetto di gestione di questi spazi. Un salto grosso nell’innovazione per la nostra città, frutto di un percorso avviato già nel 2015, quando abbiamo iniziato a elaborare le prime proposte di ristrutturazione, recupero e rigenerazione dell’ospedale vecchio per candidarlo alla programmazione fondi europei gestiti dalla Regione"". Poi è nato il progetto Hope, che va oltre l’ex ospedale e guarda alla rigenerazione urbana di buona parte del centro storico. Un cantiere complicato, insomma, ormai alle battute finali tradotto in 10mila metri quadrati di superficie incastonati nel cuore della città. Saranno tre i piani dedicati ai liberi professionisti, agli ’smart worker’ e ai nomadi digitali, con sale adibite a conferenze e corti esterne. Primo obiettivo, facile accessibilità. ""Dal livello di via Ridolfi e via Giovanni da Empoli - ha spiegato l’ingegnere Roberta Scardigli, dirigente del settore Lavori pubblici del Comune - sarà possibile accedere all’intero complesso attraverso nuovi spazi, aperti e recuperati: la corte interna del pozzo e la nuova piazza lungo via Ridolfi. Dall’interno, si arriva al primo livello attraverso un nuovo ascensore, un nuovo corpo scala e i due vani scala storici laterali"". Secondo obiettivo, ampiezza e flessibilità di uso degli spazi. Al primo piano la grande sala voltata lunga 40 metri, per una superficie di oltre 250 metri quadrati che potrà accogliere convegni e conferenze o essere allestita per incontri e attività lavorative, con la possibilità di avere fino a 60 postazioni. Al piano successivo, in un’area intermedia tra due grandi ambienti, sono presenti tre sale, le due laterali di 24 metri quadrati e la centrale di 18, configurabili come sale riunioni o come piccoli uffici indipendenti. E’ nell’ultimo livello che si sviluppano i più ampi ambienti di coworking. La sala principale con grandi finestre affacciate sulla città e capriate in legno ottocentesche, di 280 metri quadrati e 48 postazioni di lavoro, configurabili come singoli spazi o raggruppati in piccoli open space. Non mancherà l’area relax di 50 metri con una terrazza che affaccia proprio sulla corte del pozzo. ""Il coworking - ha continuato Scardigli - è un primo passo della riqualificazione dell’intero complesso. Sarà oggetto di recupero anche la parte che affaccia su via Roma. Una sfida, con fondi Pnrr: speriamo di arrivare all’affidamento dei lavori entro l’anno, rispettando i tempi dettati dai finanziamenti europei"".

",1.00,non-restrictive,text76
0a2fe7ef9205b4058d2878fe56c6bad0b4053b0f232fb059c33450aa7404fce7,2024-05-06 5:24:09,it,lagazzettadelmezzogiorno.it,lagazzettadelmezzogiorno.it,2022-07-16, 2022/07,2022,7,"Turismo in smart working, Brindisi tra le 20 destinazioni preferite",https://www.lagazzettadelmezzogiorno.it/news/brindisi/1350552/turismo-in-smart-working-brindisi-tra-le-20-destinazioni-preferite.html,"Il nome di Brindisi accanto a quello di Bali, Buenos Aires, Cape Town, Dubai, Lisbona, Palm Springs ed altre località da sogno.
No, l’accostamento non è un errore, ma è semplicemente il frutto di una graduatoria nella quale sono state inserite le migliori venti destinazioni mondiali per i cosiddetti nomadi digitali, una platea stimata di oltre 30 milioni di persone che grazie alle tecnologie digitali ha la possibilità di svolgere il proprio lavoro a distanza senza essere legato a sedi di lavoro fisiche.
Nello specifico, a stilare la lista è stato Airbnb (leader mondiale per la ricerca e la condivisione di alloggi) che, appunto, ha inserito Brindisi e la sua provincia tra i venti hub che da settembre verranno promossi all’interno del programma «Live and work anywhere» come destinazioni nomad friendly.
Una «vetrina» di prestigio che rappresenta il giusto premio all’impegno assunto in tal senso dal Comune in tema di «Smart working»: Brindisi, infatti, è stata la città pioniera in Italia su questo tema con la campagna «Sea Working» che ha avuto un grande successo. In particolare, il progetto del Comune che ha vinto il bando di Airbnb - come spiega il sindaco Rossi sulla sua pagina Facebook - «consentirà a chi soggiornerà per più di un mese nelle strutture ricettive del nostro territorio di ricevere sconti e servizi per lavorare da remoto, vivere e conoscere la città. Nel nostro porto sarà anche possibile soggiornare e lavorare in barca a vela. Brindisi, dunque, si inserisce in un nuovo sistema di abitare e viaggiare che vede in questo momento 30 milioni di persone spostarsi nel mondo come nomadi digitali».

Un nuovo modo, dunque, di pensare il turismo, un settore al quale l’Amministrazione comunale vuole dare un volto diverso e innovativo. Del resto, l’originalità di idee e proposte è una prerogativa dell’assessorato guidato da Emma Taveri che, con i fatti, ha dimostrato capacità e lungimiranza nel dare vita a nuove forme di attrazione turistica. Un impegno, peraltro, che non conosce tregua, come dimostra un ulteriore progetto ammesso al finanziamento della Regione Puglia nell’ambito dell’avviso pubblico per interventi a sostegno della qualificazione per il potenziamento del servizio di informazione degli info-point turistici dei comuni che aderiscono alla rete regionale. Nel predisporre la proposta progettuale, poi candidata al bando regionale, l’Assessorato al Turismo ha coinvolto cittadini e associazioni e, alla fine, alla scheda progettuale sono state allegate ben 50 proposte di eventi di vario genere che si svolgeranno sino alla fine dell’estate: visite guidate ed escursioni alla scoperta del territorio, attività sportive (kaiak, trekking e yoga) e tanto altro ancora (tra cui caccia al tesoro, momenti di lettura, sea watching, passeggiate al tramonto e rievocazione di antichi mestieri).

Un ricco programma che abbraccia un po’ tutti i generi e gusti (la cui attività di coordinamento è stata affidata alla Fondazione Nuovo Teatro Verdi) nel contesto di una politica di rilancio del comparto che sta dando i suoi primi frutti, come dimostra l’elevato numero di turisti presenti in questo periodo in città.",1.00,non-restrictive,text77
9f7cc8fead7d27e330a66051aa982649b6c5b19f1b65458fa71bb49282a123db,2024-09-09 17:04:51,it,lastampa.it,lastampa.it,2021-10-22, 2021/10,2021,10,"Turismo, il ministro Garavaglia: bisogna estendere il visto da tre mesi a un anno",https://www.lastampa.it/viaggi/italia/2021/10/22/news/turismo-il-ministro-garavaglia-bisogna-estendere-il-visto-da-tre-mesi-a-un-anno-1.40838225,"«Chiediamo di estendere da tre mesi a un anno il visto turistico, in modo da intercettare questa forma di turismo particolare, che è quella dei nomadi digitali, che in futuro avrà un'importanza particolare». Lo ha detto il ministro del Turismo, Massimo Garavaglia, nel corso dell'inaugurazione di Tuttofood e Host a FieraMilano. 

«Il mercato del lavoro sta cambiando, lo smartworking non è solo settimanale ma anche annuale - ha aggiunto il ministro -. Ci sono multinazionali che dicono ai loro dipendenti di stare in smartworking per un anno. E se tu vuoi lavorare in Italia e hai un permesso di soggiorno di tre mesi non lo puoi fare».

A chi gli chiedeva se il provvedimento dovrà passare attraverso il Consiglio dei ministri, Garavaglia ha risposto: «Non credo. Ho chiesto ai miei uffici di occuparsene e credo che potrà bastare un provvedimento amministrativo». Il ministro ha inoltre spiegato che un provvedimento simile è già stato adottato da altri Stati europei come Spagna e Croazia.",1.00,non-restrictive,text78
2dd22987fdcb5181b5471897afd0fda844fe59b490242d84e3715fb9fbcdbd2c,2024-09-04 6:50:39,it,repubblica.it,repubblica.it,2021-04-05, 2021/04,2021,4,"Turismo, sarà un'estate ""holidayworking"": tre settimane in media, un po' al lavoro e un po' in vacanza",https://www.repubblica.it/economia/2021/04/05/news/turismo_sara_un_estate_holidayworking_parola_di_italianway_la_formula_italiana_degli_affitti_brevi-295065613/?rss,"Non più una settimana o dieci giorni: sarà di tre settimane la vacanza degli italiani che quest'estate sceglieranno la formula dell'affitto turistico. Case grandi, anche ville con dodici posti letto, preferibilmente piccoli borghi da ""scoprire"", che permettano di coniugare la formula del lavoro a distanza e della vacanza al mare, in montagna o vicino a una città d'arte. E' la formula su cui punta Italianway, la società fondata da Davide Scarantino che il Financial Times ha appena inserito nella Top 1000 delle Pmi innovative a maggior crescita per il triennio 2016-2019, grazie a un balzo del 159% che l'ha portata tra le prime 25 aziende della categoria europea Viaggi e Turismo. Quattrocentomila notti in offerta da qui fino alla fine dell'anno, dice l'ad Marco Celani, con una crescita del 30 per cento registrata finora nei primi tre mesi dell'anno.

Nomadi digitali, lavoratori in smart working, magari con famiglia al seguito. E' su di loro che puntano i network di case vacanze. Ma c'è ancora molto ""attendismo"": ""Le prenotazioni sono molto flessibili perché ci sono moltissime cancellazioni appena si entra in zona rossa, e molte prenotazioni nuove quando si entra in zona gialla"". Una situazione altalenante che però gli operatori si augurano di poter superare entro l'estate: ""Noi ci aspettiamo una stagione di boom per le vacanze di prossimità. - assicura Celani - In prevalenza in questo momento abbiamo prenotazioni di italiani, ma torneranno anche i francesi, gli svizzeri, i tedeschi. Avevamo anche molte prenotazioni britanniche, che sono state cancellate per il divieto del governo. E c'è molto interesse da parte degli statunitensi, ci sono già molte prenotazioni per Roma. Mentre quello che ancora manca completamente è il turismo russo e asiatico: i cinesi costituivano il 6 per cento della nostra clientela, al momento sono scomparsi, vengono solo per lavoro"".

Tredici mesi di pandemia certo hanno pesato sulla crescita del gruppo, che può contare su un network di 130 operatori: ""Senza il Covid e nelle stesse condizioni del 2019 avremmo chiuso il 2020 con un boooking value di 30 milioni. Ma abbiamo reagito aumentando la nostra capacità ricettiva del 111 per cento. E i nostri partner hanno potuto resistere utilizzando i nostri servizi e la cassa integrazione per i propri dipendenti"". L'obiettivo rimane sempre l'espansione: Celani guarda ai 6 milioni di case sfitte, da quelle in vendita a un euro nei piccoli borghi abbandonati a tutte le altre: ""Vanno recuperate come investimento, ristrutturate per l'accoglienza. I piccoli borghi italiani della Sicilia, della Sardegna, della Toscana, devono diventare alberghi diffusi"".

La formula della casa per le vacanze quest'anno non dovrebbe essere limitata alle famiglie e alle persone dai 55 anni in su com'era prima, ma anche coinvolgere i giovani e anche la fascia 18-24 anni: ""Sono loro i primi che si stanno lanciando con le prenotazioni, gli anziani sono più prudenti, aspettano di vaccinarsi"".",1.00,non-restrictive,text79
85390136017919e6afe7e218a56ae1b11c53ebbc84d0e37ed5458187aa710826,2024-08-06 22:39:24,it,ansa.it,ansa.it,2022-04-29, 2022/04,2022,4,Turismo: impennata soggiorni a lungo termine per nomadi digitali,https://www.ansa.it/sito/notizie/cronaca/2022/04/29/turismo-impennata-soggiorni-a-lungo-termine-per-nomadi-digitali_8e0fda35-1cbe-4650-b77e-959114378cc4.html,"Crescita esponenziale per i soggiorni turistici a lungo termine, ovvero quelli che vedono protagonisti i nuovi remote worker o nomandi digitali.
A raccontarlo, il Country Manager di Airbnb Italia, Giacomo Trovato, al nuovo forum ANSA-Incontra dal titolo Italia, un Paese per nomadi digitali?, a cura della Redazione cultura e turismo, in streaming venerdì 29 maggio alle 12 su ANSA.IT.

",1.00,restrictive,text80
45eb29b1c8c0e751ce121db39ee7f67b4a8971e982f3692045b67e2c13da0c57,2024-05-08 14:26:34,it,ilfoglio.it,ilfoglio.it,2022-06-09, 2022/06,2022,6,"Venezia 49.999. Fra le rotte anti-spopolamento, una sola è veramente nuova",https://www.ilfoglio.it/societa/2022/06/09/gallery/venezia-49-999-fra-le-rotte-anti-spopolamento-una-sola-e-veramente-nuova-4088802/,"cartelli apparvero nella notte. Opera di ignoti, come in un noir metropolitano. Sui ponti, sugli angoli delle case. Con il font dei nizioleti, i lenzuoletti murali che da secoli contraddistinguono la toponomastica veneziana. E una cifra, sempre la stessa: 49.999. Memento mori lagunare. Tempo poche settimane e il centro storico scenderà sotto la soglia psicologica dei 50.000 residenti. Si stima tra luglio e agosto, proprio quando verrà sperimentato l’ingresso su prenotazione – dall’anno prossimo prevista anche una tassa di sbarco obbligatoria – per i visitatori giornalieri. Di fatto, il preludio alla città-museo. Ma anche un palliativo essenziale per tamponare la fiumana turistica, di nuovo a pieni giri dopo la pandemia. Come e peggio di prima. “Eppure, per noi questa è la grande occasione di invertire la tendenza”, garantiscono gli isolani. “E tracciare una Venezia altra”.
Canali di stress
Tutto è a misura di vacanziere, nella città d’acqua. Secondo canoni sempre più low-cost: il biennio di crisi ha congelato le rotte del lusso, a vantaggio dell’indolente mordi e fuggi. Una fresca opera di street art dietro Piazza San Marco la chiama “generazione wonder lost”, dello stupore dimenticato. Sul lato dell’offerta, il riflesso è duplice: di giorno i negozi di souvenir, di notte le locazioni turistiche. A macchia d’olio, asfissiando artigianato locale e aree abitate. È una criticità condivisa da tutte le città d’arte. Ma a differenza di Roma o Firenze, Venezia non ha periferia. Manca di continuità fisica: finito il centro storico c’è la laguna. Poi isole. Poi ancora laguna.
Per questo si fa appello all’eccezionalità, pur di sopravvivere. E bloccare quelle cellule tumorali di tessuto urbano “che generano esternalità negative estese”, come spiegava su queste pagine Marco Percoco, consigliere economico di Draghi. Ad aprile un’ordinanza comunale ha vietato nuove aperture di attività commerciali legate alla paccottiglia per i prossimi tre anni: “La prima delibera del genere in Italia”, dichiarano i fautori a La Nuova Venezia, “con il codice Ateco come discriminante”. Nello stesso periodo le autorità locali si sono rivolte al ministero dell’Istruzione per chiedere uno status speciale per le scuole: spesso non ci sono abbastanza bambini per formare le classi. È l’immagine di una popolazione che invecchia, emigra, non trova più casa. Perché il business degli affitti a breve termine la fa da padrone. E in questo caso, intervenire sul quadro normativo senza una regia nazionale è più lungo e intricato. Venezia, intanto, si fa Airbnb.
Innovazione salvagente
Lo mostrano i dati. Secondo la Regione Veneto, i 15mila posti letto che le strutture ricettive non alberghiere disponevano in centro storico nel 2016 sono più che triplicati: oggi si avvicinerebbero a quelle 51.134 unità segnate dall’iconico orologio ‘contaveneziani’ di campo San Bortolo. È in questo contesto che si colloca l’iniziativa privata. Tra fondazioni e ricerca universitaria, tra multinazionali e associazionismo civico: l’altro frutto della primavera lagunare è Venywhere, la piattaforma creata “per riattivare una collettività lavorativa che vada oltre il turismo, tramite l’innovazione tecnologica”, spiega al Foglio Massimo Warglien, docente di Economia a Ca’ Foscari e ideatore dell’iniziativa. Il concetto è semplice: quale città meglio di Venezia, per le categorie emergenti dei workers from anywhere e nomadi digitali? “Siamo partiti con un progetto pilota insieme a Cisco”, leader mondiale di networking e IT, “con 16 dipendenti europei trasferitisi qui per qualche mese. Dal prossimo autunno coinvolgeremo anche i freelance: la domanda è forte, la pandemia ha sdoganato lo smart working ed è appena stato approvato un decreto che faciliterà il rilascio dei visti per i lavoratori internazionali qualificati. Appena ingraneremo, contiamo di coinvolgere diverse centinaia di persone all’anno”. Più o meno quante ne perde la città. Ripopolare Venezia attraverso l’immigrazione colta significa anche colmare “un enorme buco nella nostra piramide demografica: la popolazione attiva fra i 30 e i 45 anni. Tre quarti dei volontari appartiene a questa fascia d’età. La sfida è integrarli al tessuto urbano”. Qui entra in gioco Venywhere, individuando spazi lavorativi e servizi associati alla quotidianità autentica. Dalla cultura allo sport.
 
“Quando i nuovi arrivati non sopporteranno più le calli intasate dai turisti, ecco i nostri cittadini temporanei”, sorride Carlo Santagiustina, ricercatore per il progetto di collaborazione tra Ca’ Foscari e Cisco. “Alcuni si fermeranno qui, altri torneranno indietro portando con sé questa esperienza: sogniamo una comunità veneziana allargata e itinerante”. Ma come superare l’ostacolo immobiliare? “Venezia soffre un mercato asfittico sul medio termine. Eppure, almeno il 10 per cento dei 4.500 appartamenti destinati al turismo risulta sfitto o sottoutilizzato: il margine per dirottarli sui lavoratori c’è. A prezzi accessibili. Segnalando queste inefficienze allocative, ottimizziamo il matching tra domanda e offerta”. L’altro tassello è il dialogo con la città. Soprattutto fra i giovani: ci mette la faccia Marco Paladini, archeologo, sulla trentina come Carlo, alle spalle una webserie in dialetto e davanti l’identità di Venywhere. “I soggetti da noi coinvolti non saranno mai in competizione con chi ha sempre vissuto qui”, dice il testimonial, “ma rappresentano una risorsa complementare, equilibrante per l’intero territorio. Venezia e le associazioni cittadine lo stanno capendo. Occorre sinergia tra chi ha mezzi e retroterra differenti, un percorso comune per un fine condiviso”. Salvare il centro storico. “Il nostro è un approccio inedito a un’enorme problematica: da soli, senza interventi di residenzialità pubblica, non andremo lontano”.
  
E saranno cartelli, 49.999. Ce n’è uno anche sulla colonna di San Giacometo, là dove si dice che 1601 anni fa sia stata fondata Venezia. Sopra vi dorme un gatto solitario (anche loro sempre di meno: una città morente mica può essere felina). Sembra un prodigio. Quasi la Piazza grande di Lucio Dalla: “E se non ci sarà più gente come me…”.",1.00,non-restrictive,text81
d82df505cc7d6804247c0628fa8c155ee522a2742430ba10ccfb71460e0a0b7e,2024-05-24 15:36:26,it,adnkronos.com,adnkronos.com,2022-02-17, 2022/02,2022,2,"Venywhere, progetto di Fondazione di Venezia e Università Ca’ Foscari per un nuovo modo lavorare e vivere",https://www.adnkronos.com/Archivio/lavoro/venywhere-progetto-di-fondazione-di-venezia-e-universita-ca-foscari-per-un-nuovo-modo-lavorare-e-vivere_6YK4ZFrDaEL4c5RSTPXMyE,"l fenomeno del work-from-anywhere è diventato una componente importante e irreversibile del nuovo panorama lavorativo, e offre oggi opportunità senza precedenti per ripensare il ruolo delle città storiche, di cui Venezia è senza dubbio un caso esemplare.
Si chiama Venywhere ed è il nuovo progetto nato dalla collaborazione tra la Fondazione di Venezia e l’Università Ca' Foscari per offrire alla città e alla popolazione emergente dei workers from anywhere un innovativo strumento di contatto e interazione. La piattaforma faciliterà l’attrazione e l’inserimento di una nuova comunità attiva di persone che potranno arricchire la città di nuove energie e attivare un’offerta di nuovi servizi e opportunità economiche per la comunità locale.
Nuove forme di flessibilità geografica e organizzativa del lavoro sono oggi al centro della riflessione mondiale sul ‘new normal’ che ci aspetta nel dopo-pandemia. Il fenomeno del work-from-anywhere è diventato una componente importante e irreversibile del nuovo panorama lavorativo, e offre oggi opportunità senza precedenti per ripensare il ruolo delle città storiche, di cui Venezia è senza dubbio un caso esemplare. Stanno cambiando le regole del gioco della crescita delle città: dalla necessità di attrarre imprese, all’opportunità di attrarre direttamente lavoratori qualificati.

Venywhere partirà operativamente nei primi giorni di marzo con Cisco, leader mondiale nelle tecnologie abilitanti le modalità di lavoro innovativo. 16 dipendenti provenienti da vari Paesi europei saranno chiamati a misurarsi, per primi, con questa nuova esperienza. Il team di Cisco sperimenterà non solo le funzionalità della piattaforma Venywhere e l’impatto che l’intera iniziativa avrà sulla città di Venezia, ma anche le tecnologie abilitanti il futuro del lavoro e le nuove forme di collaborazione tra persone di team distribuiti. Le piattaforme di collaborazione innovative come Cisco WebexTM creano modelli che vanno oltre le attuali esperienze di lavoro remoto, ridefinendo nuovi standard piu’ inclusivi e coinvolgenti.
Il progetto parte dal presupposto che la città lagunare potrebbe essere il luogo ideale per un nuovo equilibrio tra lavoro e vita personale, e per la sperimentazione di un rinnovamento urbano innescato dalla presenza di una nuova popolazione di 'cittadini temporanei' che potrebbero diventare col tempo nuovi residenti. A questo fine sta consolidando una rete che comprende istituzioni di ricerca, associazioni, fondazioni, musei e strutture private che sostengono il progetto contribuendo a creare offerta di spazi di lavoro e di servizi, a cui singoli o gruppi di lavoratori potranno accedere attraverso un sistema di prenotazione flessibile.

Online in versione sperimentale da poche settimane, la piattaforma https://www.venywhere.it/ ha già destato moltissimo interesse, con 15000 visite e oltre 1200 iscrizioni di workers potenzialmente interessati a trasferirsi a Venezia per sperimentare una nuova modalità di lavoro e per vivere la città in forma attiva e coinvolgente.

I target principali a cui Venywhere si rivolge sono quattro: i freelance e 'nomadi digitali'; i lavoratori dipendenti che hanno la possibilità di svolgere la loro attività per periodi prolungati lontano dalla propria sede; i residenti veneziani che possono usufruire di servizi di supporto al loro lavoro remoto, facilitandone la permanenza in città; aziende interessate a spostare interi team per periodi prolungati a Venezia.
Tre sono le aree chiave su cui il progetto si focalizza. Offrire ai workers from anywhere supporto nell’individuazione di soluzioni residenziali e di spazi lavorativi adeguati. Sviluppare una offerta di servizi, che permetta di partecipare alla vita quotidiana della città mediante attività quali lo sport, l’arte, l’artigianato, l’enogastronomia, la conoscenza della lingua, le visite in città e in laguna, generando al contempo un potenziale significativo indotto economico locale alternativo al turismo, e contribuendo a favorire lo spostamento di una parte significativa dell’offerta residenziale dal breve termine, legato al turismo, verso una offerta a medio-lungo termine. Infine, promuovere l’innovazione sociale, coinvolgendo i workers from anywhere in forme di cittadinanza attiva al servizio della comunità.

L’iniziativa si configura inoltre come progetto di ricerca e sperimentazione sul futuro del lavoro, con diverse iniziative in fase di attivazione con importanti centri di ricerca e università internazionali che vedono nel progetto, e in particolar modo nell’esperimento pilota con Cisco, un 'living lab' da cui attingere dati e in cui esplorare nuovi approcci.

Promosso e sostenuto dalla Fondazione di Venezia in collaborazione con l’Università Ca’ Foscari, Venywhere è sviluppato da un team di giovani laureati residenti a Venezia coordinati da Massimo Warglien, docente a Ca’ Foscari e ideatore e fondatore dell’iniziativa.
“Venywhere - sottolinea Michele Bugliesi, presidente della Fondazione di Venezia - rappresenta una piattaforma di grande potenziale quale strumento in grado di favorire uno sviluppo della città lungo una dimensione innovativa, qualificante ed efficace sia sul piano della residenzialità, sia in termini delle prospettive di indotto sociale ed economico. Una dimensione alla cui crescita la nostra Fondazione continua a contribuire, che renda Venezia capace di attrarre persone con elevato capitale umano, interpreti dei nuovi modelli del lavoro e portatrici di idee e di progetti, a cui offrire impieghi pregiati e accoglierle quali nuovi residenti di una città vivace, inclusiva, contemporanea.”

“Venywhere - osserva Massimo Warglien, professore a Ca’ Foscari, ideatore e coordinatore del progetto - vuole contribuire a disegnare il futuro di Venezia come città del lavoro contemporaneo Venezia offe una occasione unica di integrare lavoro e vita quotidiana, reinventando lo spazio lavorativo. E ci aspettiamo che un nuovo flusso di lavoratori/residenti aiuti a mantenere in vita servizi essenziali per i cittadini e contribuisca a spostare parte dell’offerta di alloggi dal breve al medio/lungo termine, creando nuove opportunità abitative per tutti”.

""Per Cisco - spiega l'amministratore delegato di Cisco Italia, Gianmatteo Manghi - realizzare un modello di lavoro moderno e inclusivo ha sempre rappresentato una priorità irrinunciabile: lo dimostra il fatto che da sei anni siamo primi nella classifica Great place to work. Era dunque naturale che prendessimo parte in maniera proattiva al progetto Venywhere, grazie al quale avremo modo di testare ulteriormente le nostre tecnologie di collaboration e di raccogliere i dati necessari per definire le linee guida del futuro del lavoro"".",1.00,non-restrictive,text82
0db7250dbcf6c30411767444469c0b960f4ba9827902d413822e774bb5354c62,2024-03-08 12:55:02,it,lanazione.it,lanazione.it,2023-02-12, 2023/02,2023,2,"Vicchio in Finlandia, confronto con altri Comuni europei per progettare futuro sostenibile",https://www.lanazione.it/cronaca/vicchio-in-finlandia-confronto-con-altri-comuni-europei-per-progettare-futuro-sostenibile-20f48453,"Vola in Finlandia il progetto “Blue Samm” con il coworking rurale diffuso. Una delegazione composta dall’Amministrazione comunale vicchiese e dal team di lavoro Blue Samm - a guidarla il sindaco Filippo Carlà Campa e l’assessore ai gemellaggi Sandra Pieri insieme al project manager Mattia Rossi di Cultura Republic Ets- è stata ospite di Icle (Organizzazione internazionale non governativa Amministrazioni locali per la sostenibilità) nella città di Espoo in Finlandia, per presentare il progetto che promuove il “coworking rurale diffuso”. Oltre al gruppo italiano erano presenti rappresentanti di municipalità e attività private tedesche, svedesi, olandesi e finlandesi con altrettanti progetti.
Tre giorni di incontri e tavoli di co-progettazione verso un futuro sostenibile, per confrontarsi e scambiare esperienze in corso. E Vicchio in particolare ha esposto le istanze dei piccoli comuni in un contesto europeo. “Abbiamo vissuto un’esperienza veramente stimolante, dialogando e confrontandoci con altre cinque realtà europee sui progetti che ognuno sta realizzando - sottolinea il sindaco Filippo Carlà Campa -. Un’occasione per parlare di quello che stiamo facendo con Blue Samm e il coworking rurale diffuso ma anche per conoscere altre idee e fare rete. I cambiamenti sono efficaci quando si sviluppano dal basso, quando i cittadini sono attivi e coinvolti, con servizi per loro e non solo, quando siamo consapevoli e promotori di una transizione culturale, come siamo impegnati a fare per una società green. E nei vari incontri si è respirato tutto questo”.
Finanziato dalla UE, “Blue Samm”, ovvero Blueprints for Local Green Deal in Small and Medium Municipalities, è un progetto europeo che conta 8 realtà diverse con Vicchio comune capofila. Quello che si vuol creare è un modello di governance basato sulla collaborazione tra pubblico e privato e il coinvolgimento dal basso della cittadinanza in direzione di uno sviluppo, e soprattutto, di un futuro sostenibile, in linea con gli obiettivi dettati dall’Agenda 2030. Lo si mette in pratica con il “coworking rurale diffuso”. Attualmente è in corso di realizzazione una piattaforma digitale per la condivisione di spazi messi a disposizione da privati e dalla pubblica amministrazione per poter svolgere svariate attività lavorative, dallo smartworking, all’artigianato locale, al giardinaggio, alle attività culturali. Con più di un obiettivo: attirare sia ‘nomadi digitali’ che altre tipologie di lavoratori da remoto, come anche turisti, abbattere l’impatto ecologico degli spostamenti fuori comune per lavoro e generare indotto sul territorio.",1.00,non-restrictive,text83
cd2c73e35f1e360d74b13e643b3c496b40e80ec44227090f4dca10980e727af1,2024-06-24 14:34:12,it,corriere.it,corriere.it,2022-03-26, 2022/03,2022,3,"Airbnb, la casa di Sambuca offerta a solo 1 euro riceve 100 mila domande da tutto il mondo",https://www.corriere.it/economia/casa/22_marzo_26/airbnb-casa-gratis-ripopolare-sambuca-arrivate-100-mila-domande-631f31e8-ad09-11ec-b4fc-c139140ab75b.shtml,"Richieste da record per poter soggiornare per un anno gratis a Sambuca di Sicilia, nella “casa a 1 euro” di Airbnb. Un vero e proprio boom di richieste da tante parti del mondo, oltre 100.000. Nessun tragico e drammatico evento internazionale ha fermato l’originale iniziativa lanciata nel borgo dell’Agrigentino da Airbnb, le richieste di partecipazione al bando giungono da diversi continenti del globo terrestre.

Come è nato il progetto
Come è nato il progetto? La “casa a 1 euro” ristrutturata dal noto portale di affitti (dopo averne preso possesso grazie all’iniziativa del comune di Sambuca di Sicilia) è un’abitazione nel cuore del borgo, sul Belvedere che si affaccia sulla Valle del Belìce. Airbnb con un bando ha messo a disposizione gratuitamente -per un periodo minimo di tre mesi fino ad un anno intero- la casa a persone che abbiano l’intenzione di trasferirsi a Sambuca di Sicilia anche con la famiglia, purché il nucleo non superi il numero massimo di 4 persone. Dal piccolo borgo si possono raggiungere facilmente la Valle dei Tempi di Agrigento, il mare, tanti altri siti storico-archeologici e luoghi dal notevole valore ambientale e naturalistico della Sicilia occidentale. In questi giorni l’immobile ristrutturato da Airbnb a Sambuca di Sicilia è visitabile. E’ evidente che l’attenzione ai borghi italiani è crescente, anche per la modifica apportata al mercato del lavoro dalla dimensione del digitale, vi sono sempre più settori economici dove l’attività può esser svolta anche lontano dalle metropoli. Ed in alcuni casi, soprattutto nell’ambito delle professioni, si possono svolgere impegni lavorativi anche da paesi esteri. Questo aiuta a comprendere meglio il fenomeno dell’iniziativa di Sambuca di Sicilia.

Le case a 1 euro in Sicilia Va detto che le iniziative delle ‘case a 1 euro’ in Sicilia spopolano, ve ne sono in diversi borghi dell’Isola. Di recente anche Castiglione di Sicilia (spettacolare borgo sulle sommit dell’Etna, famoso anche per essere terra dei vini) ha lanciato il progetto della “casa ad un euro”. E non solo piccoli borghi, anche un comune pi grande come Caltagirone (luogo natio di Don Luigi Sturzo) sta puntando su questo progetto per valorizzare il centro storico. Nel caso di AirBnb l’iniziativa di Sambuca si inserisce all’interno del pi ampio progetto “per la promozione di un turismo consapevole che guarda ai piccoli borghi italiani”. Airbnb dopo aver acquistato una “casa a 1 euro” - messa a disposizione dal Comune - l’ha ristrutturata e ha poi aperto le candidature in tutto il mondo per dare la possibilit a una persona e alla sua famiglia “di vivere da nomadi digitali per un anno nella casa, diventandone anche host attraverso l’affitto sulla piattaforma di una o pi stanze”.

Gli effetti positivi: economici e valorizzazione Le iniziative sui borghi hanno un doppio effetto positivo, stimolano investimenti economici in territori fuori dai grandi circuiti ed aiutano i processi di rinascita e valorizzazione del patrimonio culturale ed urbanistico. E la comunicazione riveste un ruolo significativo. Il comune di Sambuca inizi la sua fase di rinascita dopo la vittoria come Borgo pi bello d’Italia - nella nota trasmissione di Rai 3 -. La successiva attenzione mediatica (multimediale) sull’iniziativa delle “case ad un euro” l’ha fatta divenire un caso positivo a livello internazionale. I dati oggettivi parlano chiaro, secondo alcune analisi compiute a livello territoriale e comunicate dai vertici dell’amministrazione comunale di Sambuca il bando sulle case ad 1 euro (e poi quello sulle “case a due euro”) ha prodotto un investimento economico stimato in almeno 25 milioni di euro, tra diretto e indotto. Per imprese, artigiani, professionisti, commercianti, e pi in generale per il tessuto produttivo di questi territori si tratta di una spinta notevole alla crescita. Economia cultura, visione di un nuovo modo di vivere la vita e la dimensione lavorativa. E grazie al digitale luoghi periferici possono diventare centrali, anzi muta lo stesso rapporto periferia-centro.",1.00,non-restrictive,text84
abfa3a550cad8456aef0281dc2820dff6323c1da727437203c91bb5bb240ab2b,2024-02-20 15:24:01,it,repubblica.it,repubblica.it,2023-09-21, 2023/09,2023,9,Nei locali dell’ex istituto nautico apre LoStabile: “Sarà la casa dei nomadi digitali”,https://bari.repubblica.it/cronaca/2023/09/21/news/nei_locali_dellex_istituto_nautico_apre_lostabile_sara_la_casa_dei_nomadi_digitali-415317861/?rss,"“È un sogno che sta prendendo forma che festeggeremo il 22 settembre con un evento dedicato alla fine del cantiere” dichiara la 42enne Luana Martino, responsabile della comunicazione e socia con altri quattro componenti dell’impresa sociale LAN-Architetture scarl che ha dato vita a LoStabile. Un intervento di rigenerazione urbana che mira a creare al civico 21 di via Generale De Bernardis nel rione Libertà di Bari “uno spazio innovativo, ibrido e polifunzionale dedicato al coworking, coliving e colearning, a cui si aggiunge un ampio terrazzo destinato a diventare un greenrooftop sulla città, aperto ad eventi e incontri”. LoStabile come “Hub di pratiche sostenibili” è un progetto vincitore del bando regionale PugliasocialeIn, grazie al quale è stato possibile ottenere un finanziamento di 200mila euro destinati in gran parte alla ristrutturazione di un edificio fatiscente sfitto da dieci anni.

“Si tratta di trecento metri quadri di spazi riqualificati – dice il presidente di LAN, l’architetto 45enne originario di Rutigliano (Bari) Francesco Poli -. Dal 1938 fino al 1976 – prosegue - è stato la sede dell’istituto nautico e nel corso del tempo ha avuto diverse destinazioni d’uso. Sebbene ci siano degli spazi adibiti ad appartamenti non ha mai avuto la funzione di edificio abitativo. Ha ospitato una onlus per il recupero di mobili in disuso, un centro riabilitativo e un magazzino”.

Il progetto visionario, unico a Bari a detta dei soci, è frutto della pandemia momento nel quale la chiusura forzata ha portato Francesco a immaginare uno spazio all’aperto dove si potessero condividere idee e progetti. “L’associazione LAN, Laboratorio di Architetture Naturali, da cui è nata l’impresa sociale si occupa di bioedilizia e insieme al mio socio, l’ingegnere Michele Todisco, realizziamo laboratori itineranti per la costruzione di strutture con materiali naturali, vegetali e di recupero. Quando nel maggio del 2020 è stato possibile muoversi in città ero alla ricerca di un luogo in pianta “stabile” – racconta Francesco - dove mettere a frutto le nostre competenze che fosse all’aperto. Girovagando per il Libertà, dove risiedo, mi sono innamorato della grande terrazza di questo edificio abbandonato. Da solo non mi sarei potuto permettere la sua ristrutturazione, ma la fortuna ha voluto che ci fosse un bando rivolto a imprese sociali con progetti imprenditoriali che coinvolgessero la comunità”.

Il bando vinto nel 2021 con relativo finanziamento e il proprietario, un privato illuminato che ha destinato il suo immobile a questo progetto con un affitto calmierato hanno dato la spinta per dar vita a un luogo che si prospetta carico di iniziative nel segno della convivialità e della condivisione. La cantierizzazione dell’immobile è durata un anno e verrà presentato alla comunità nella sua veste ristrutturata il 22 settembre. I lavori hanno interessato la scoperta e il recupero delle vecchie e pregiate cementine e il ripensamento degli spazi in funzione delle attività di cui si farà promotore LoStabile.

“Con Francesco e la nostra socia e architetto Mariangela Guglielmi abbiamo privilegiato l’uso di materiali naturali e costruito strutture con il minor impatto sull’ambiente – spiega Michele –, i muri sono in calce di canapa, stesso materiale usato per gli intonaci. Sono stati recuperati gli infissi, ristrutturate le persiane e per le vetrate che affacciano sulla strada è stato utilizzato il vetro-camera che consente di contenere energia e acustica. La terrazza diventerà un spazio verde realizzato con orticole, ovvero piccoli orti dentro dei bancali, con ortaggi autoprodotti che potremo cucinare e piante ornamentali con specie autoctone”.

LoStabile si articola su due livelli, il piano terra sarà adibito a spazio di coworking, sala riunioni e un makers lab, un laboratorio per la costruzione di mobili in legno e oggetti di design, salita la lunga rampa di scale centrale si accede al coliving, tre camere con bagno privato, con cucina e lavanderia condivise.

“Il fruitore tipico di questi appartamenti è il nomade digitale che cerca uno spazio dove lavorare e condividere spazi ed esperienze, il turista che va oltre Bari vecchia e i centri storici più gettonati che vuole scoprire uno spazio più periferico della città e professionalità creative che vogliono contaminarsi”. Sono le parole di Camila Vicino, 33enne di Monopoli originaria di San Paolo – Brasile, che dopo essere stata in vacanza in Puglia ed essersene innamorata ha scelto di trasferirsi con il suo bagaglio di competenze in ambito turistico e accoglienza ospiti in strutture ricettive. Ma lo spazio è aperto anche alla comunità locale, quella del rione Libertà. “Da parte dell’amministrazione locale c’è molta attenzione su questo quartiere, come con la riqualificazione di corso Mazzini e della Manifattura Tabacchi con il CNR, i cui ricercatori immaginiamo di ospitare nel nostro spazio – afferma Francesco – ma anche gli abitanti del quartiere hanno accolto di buon grado la nostra impresa. Abbiamo dato luce a un crocevia di strade buie e il recupero di un immobile inibisce l’abbandono di rifiuti che ha caratterizzato questo angolo di strada con Via Dante. Inoltre, anche i ragazzi hanno mostrato curiosità e i genitori chiedono se i loro figli possono frequentare il nostro spazio piuttosto che la strada”. LoStabile sarà ufficialmente inaugurato con tutti gli spazi pienamente allestiti e operativi il nove novembre, ma già da adesso è possibile ammirarne la forma, quella di un sogno, aperto a tutti quelli che vorranno viverlo e contaminarlo con le loro idee e ed energie all’insegna della creatività sotto il segno della quale, con installazioni, mostre fotografiche e djset ci sarà la festa di fine cantiere e l’inizio di una nuova avventura.",1.00,non-restrictive,text85
f8bde3dfc705c167b6fa8c275643531b80d05df06a25113459424374377fbcbd,2024-04-30 13:42:33,it,gelocal.it,gelocal.it,2022-10-04, 2022/10,2022,10,"Niente posto fisso e lavoro da casa, il colosso Airbnb inserisce il Fvg come meta ideale per i nomadi digitali",https://messaggeroveneto.gelocal.it/udine/cronaca/2022/10/04/news/smart_working_per_airbnb_il_fvg_meta_ideale_per_i_nomadi_digitali-10254416/,"La piattaforma globale di viaggio Airbnb scommette sul Friuli Venezia Giulia e lo inserisce tra le venti destinazioni al mondo ideali per i nomadi digitali. Destinazioni che in Italia sono solo due (il Fvg e l’area di Brindisi), in Europa complessivamente sette; le altre nel resto del mondo.

Ma chi sono i nomadi digitali? Sono persone che possono lavorare ovunque, senza una sede fissa, grazie a un computer e una connessione internet, e che scelgono di trasferirsi per lunghi periodi in diverse zone del pianeta, per vivere e lavorare. Insomma, non sono solamente turisti, non sono necessariamente dipendenti di un’azienda in trasferta, ma sono una nuova figura, riconosciuta anche a livello normativo con il decreto Sostegni-ter, che ha introdotto una serie di agevolazioni (in primis una specifica procedura di visto) per favorire l’ingresso in Italia di cittadini di Paesi terzi che vogliono lavorare da remoto sul territorio nazionale.

Ieri, nel palazzo della Regione, la presentazione della nuova “alleanza” tra l’Amministrazione Fvg e la piattaforma Airbnb per attrarre nomadi digitali sul territorio. La Regione, infatti, si era candidata al bando di Airbnb nell’ambito della campagna “Vivi e lavora ovunque” (supportata anche dal ministero per lo Sviluppo economico e Invitalia), e ora sta mettendo in campo una serie di iniziative (alcune già avviate, altre in fase di realizzazione) per rendere il Fvg a misura di nomade digitale, dalle facilitazioni sui trasporti alla disponibilità di spazi di coworking, per citarne due. Airbnb dal canto suo promuove il Fvg sui suoi canali all’interno del programma, che favorisce i soggiorni di lungo periodo e individua le destinazioni più adatte a diventare veri e propri “hub” per nomadi digitali.

D’altronde, si sa, la pandemia ha lasciato un segno indelebile e dallo smart working, anche solo parziale, non si torna indietro: i lavoratori cercano più libertà nella gestione del proprio tempo e le aziende puntano sempre di più sulla flessibilità. Ecco quindi la decisione di investire in questo specifico campo, come hanno spiegato gli assessori Alessia Rosolen, con delega a Istruzione, lavoro e famiglia, e Sergio Emidio Bini, responsabile per Attività produttive e turismo, assieme a Lydia Alessio-Vernì, direttrice dell’agenzia regionale Lavoro & SviluppoImpresa, e Giacomo Trovato, country manager di Airbnb Italia.

Proprio Trovato ha messo in evidenza, numeri alla mano, l’impennata dei soggiorni a lungo termine, in forte crescita rispetto al pre-pandemia. «Nel 2021 un ospite su cinque - ha spiegato il manager - ha utilizzato Airbnb per lavorare da remoto durante i suoi viaggi. Un trend continuato nel primo trimestre del 2022, con i soggiorni a lungo termine che hanno raggiunto il massimo storico, raddoppiando rispetto allo stesso periodo nel 2019. Stiamo facendo formazione con i nostri host, che in Fvg compaiono con circa 5 mila annunci di case a disposizione, perché - ha aggiunto Trovato - è importante far capire che non ci sono solo i turisti in estate, ma che, se le politiche dei prezzi sono giuste e diversificate, si possono ospitare persone per periodi lunghi, anche fuori stagione». La scelta del Fvg non è stata casuale. «Qui - ha precisato Trovato - c’erano le condizioni giuste, dalla bellezza dei luoghi al costo della vita ragionevole, dall’efficienza dei trasporti alla disponibilità, la giusta mentalità e l’interesse a lavorare da subito al progetto da parte della Regione».

Per i nomadi digitali la Regione sta sviluppando un pacchetto che prevede ad esempio un portale dedicato, la Fvg Card gratuita o scontata, posti riservati agli eventi più rappresentativi; si sta poi realizzando un monitoraggio di tutte le postazioni di coworking e lavorando all’individuazione di un community manager.

Secondo l’assessore Alessia Rosolen «si tratta di un’iniziativa in tema di lavoro da remoto nel quadro di “Agile Fvg”, con cui la Regione sviluppa politiche nell’ambito del lavoro agile nel settore privato e rafforza la dimensione del Friuli Venezia Giulia come regione attrattiva. Il Fvg si pone come un sistema aperto a ogni forma di innovazione dell’organizzazione e delle modalità di lavoro, riservando particolare attenzione alla qualità della vita, alla conciliazione vita-lavoro e all’impatto sociale delle attività di impresa sul territorio e nelle comunità». Per l’assessore Bini «qui la qualità della vita è altissima. Merito di un’eccellente offerta di servizi, della qualità della pubblica amministrazione, del fatto che si fa sistema per davvero, del patrimonio naturalistico e artistico. Abbiamo compiuto investimenti significativi per rendere il Fvg una destinazione sempre più attrattiva sia per i turisti per le imprese, e i risultati si vedono. La collaborazione con Airbnb ci permetterà di farci ulteriormente conoscere a livello internazionale».",1.00,restrictive,text86
e9b037d31f41c0845487e999f32fa64fa247737f2e5662a066f6b575d08751a3,2024-02-21 22:57:03,it,corriere.it,corriere.it,2023-09-02, 2023/09,2023,9,Smart working e casa a 1 euro in Sardegna: a Ollolai mille richieste di «nomadi digitali»,https://www.corriere.it/economia/casa/23_settembre_02/smart-working-casa-un-euro-barbagia-ollolai-mille-richieste-nomadi-digitali-dfa7bfc4-495b-11ee-9bd2-accbaad86dfa.shtml,"Le case a un euro
Il progetto dell’amministrazione comunale incentiva gli arrivi offrendo una casa al prezzo simbolico di 1 euro al mese, sulla scia di un’iniziativa che il comune ha avviato qualche anno fa: con 1 euro a Ollolai si può acquistare una casa disabitata, a patto che la si ristrutturi e la si abiti, contribuendo a contrastare lo spopolamento e rilanciare l’economia del borgo. ""Accoglieremo a braccia aperte tutti quelli che vorranno venire, naturalmente in base agli alloggi che abbiamo a disposizione, e altrettanto facciamo per Clarese,"" ha dichiarato il sindaco Francesco Columbu. ""La loro presenza rivitalizzerà il paese che offre natura, tranquillità, cibo sano, tradizioni e una comunità accogliente. Voglio ricordare anche che siamo una delle cinque blue zone del mondo (le zone della longevità)."" Il prossimo arrivo è previsto per la fine di settembre e si tratta di una coppia proveniente da Singapore.",1.00,restrictive,text87
be1e794210fba356eab417c579aa654fbd3e9b575c55050f6d521e0ea526e124,2024-06-08 7:47:31,it,corriere.it,corriere.it,2022-04-13, 2022/04,2022,4,"Smart working, visto lavorativo di un anno per i professionisti stranieri in Italia",https://www.corriere.it/economia/lavoro/22_aprile_13/smart-working-norma-attirare-stranieri-visto-lavorativo-un-anno-32e08a64-baf0-11ec-818b-cbb6b2b517fa.shtml,"Si chiamano nomadi digitali e si stima che nel mondo siano circa 35 milioni di persone che creano un giro d’affari da 700 miliardi di dollari. Sono lavoratori che prediligono la qualit della vita, la bellezza del territorio in cui si trovano e che hanno un impiego che permette loro di avere un proprio ufficio dove vogliono. Una normativa del Decreto Sostegni Ter ufficialmente in vigore per attrarli in Italia con un visto di lavoro di un anno.

La normativa italiana 
Fino a questo momento, nonostante siano professionisti che lavorano da remoto, per farlo vivendo su territorio italiano dovevano richiedere un visto turistico, il quale generalmente ha una durata di 90 giorni. Grazie a una nuova procedura semplificata la legge italiana consentir agli smart workers — che lo siano per un’azienda o in autonomia — di ricevere un permesso di soggiorno lavorativo di un anno prorogabile di un altro anno. Non sar necessario il nulla osta e non saranno pi in vigore le quote stabilite dal Decreto Flussi (che avevano un tetto massimo di 69.700 unit, di cui 42 mila riservate al lavoro stagionale, di queste a sua volta 14 mila da destinare al lavoro agricolo, e 27 mila per il lavoro non stagionale autonomo). Serviranno, invece, un’assicurazione sanitaria e un reddito minimo. I dettagli saranno stabiliti dal decreto interministeriale, che potrebbe essere emanato entro la fine di aprile.

Il southworking
La nuova normativa, oltre ad avvantaggiare la procedura per ottenere il visto lavorativo, rientra in linea anche con uno degli obiettivi del Piano nazionale di ripresa e resilienza (Pnrr), cio quello di riqualificare e quindi ripopolare i piccoli borghi di cui l’Italia piena. Un miliardo di euro sar destinato ai bandi per la realizzazione di spazi di co-working in modo da attrarre nelle citt medio-piccole chi ha le possibilit lavorative di spostarsi. Secondo un rapporto sul nomadismo digitale in Italia, condotto dall’Associazione Italiana Nomadi Digitali con la collaborazione di Airbnb su un campione di 2.200 persone che lavorano da remoto, molti di loro preferiscono il sud del Paese. Il 93% interessato a vivere la propria esperienza soggiornando per periodi di tempo variabili in piccoli comuni e borghi dei territori marginali e aree interne del nostro Paese, considerati luoghi dove la qualit della vita migliore, rispetto ai grandi centri urbani. Il 43% degli intervistati sceglierebbe il sud Italia e le isole come destinazione privilegiata, il 14% un luogo del centro Italia e solo il 10% starebbe a nord.

Agevolazioni per gli stranieri smartworkers Secondo Luca Carabetta, deputato M5S che insieme alla collega Anna Laura Orrico ha proposto l’emendamento alla Camera, la norma del Sostegni Ter a costo zero - ha detto - ma se vogliamo che i nostri piccoli centri diventino davvero attrattivi, considerata la concorrenza con Spagna, Germania, Francia e Portogallo, dovremmo puntare a una fiscalit che porti vantaggio. Sotto questo aspetto le regole in vigore sono quelle ordinarie: se il reddito proviene da un’azienda estera le tasse non vengono pagate in Italia, ma se il lavoratore fosse dipendente di un titolare nazionale viene rispettato il fisco italiano. Da una parte importante, quindi, non creare disparit con i lavoratori ufficialmente residenti nel Paese, dall’altra alcune agevolazioni fiscali potrebbero incentivare il flusso di smart workers stranieri. Pi del 70% vorrebbe ricevere offerte vantaggiose sugli affitti di alloggi a medio-lungo termine e il 60% sui trasporti e/o mobilit locale (trasporti pubblici, affitto macchine, share mobility…).


",1.00,non-restrictive,text88
e8f53293729bf6319c42f8661b1c883ec5e7af780396e6c8f2b7b6c808a6a332,2024-02-17 23:12:13,it,repubblica.it,repubblica.it,2023-10-31, 2023/10,2023,10,"Un ostello da 200 posti nell’ex centrale elettrica di Palermo, sarà pronto entro l’anno",https://palermo.repubblica.it/cronaca/2023/10/31/news/un_ostello_da_200_posti_nellex_centrale_elettrica_di_palermo_sara_pronto_entro_lanno-419242160/?rss,"Nei 2.600 metri quadrati della vecchia centrale termoelettrica dell’Enel che fino agli anni Cinquanta illuminava Palermo, in primavera, ci saranno 200 posti letto e un nuovo spazio culturale aperto alla città, a pochi metri dal lungomare del porto che ha riscoperto l’area del Castello a mare. Entro fine anno, saranno completati i lavori di restauro per trasformare l’immobile di archeologia industriale nella nuova sede di Ostello Bello, catena di ostelli nota in Italia e nel mondo e punto di riferimento dei giovani e dei nomadi digitali.

La società Neaimmobiliare del presidente del Palermo Dario Mirri, proprietaria dell’immobile, e il fondatore di Ostello Bello Carlo Alberto Dalla Chiesa, nipote e omonimo del nonno generale dei carabinieri, potranno finalmente realizzare il progetto nato da un sodalizio imprenditoriale sei anni fa e ostacolato da una lunga battaglia burocratica con il Comune di Palermo.

«Puntiamo ad aprire nella prossima primavera, quando saranno passati sei anni da quella stretta di mano con Dario Mirri per creare in città un luogo di condivisione, convivialità, cultura e amore — dice Carlo Alberto Dalla Chiesa, 45 anni — Ho scelto Palermo perché è la città dove sono nato e la città di mia madre. Ma soprattutto un posto dove volevo far nascere qualcosa di nuovo che si mescolasse con il tessuto urbano in cui si trova. Un luogo che non sarà solo un ostello, ma un centro culturale aperto alla città».

In via Volta, i lavori vanno avanti a ritmo serrato dal giugno 2022. Ma per quasi 4 anni il progetto è rimasto intrappolato in una battaglia di carte bollate vinta dagli imprenditori. L’Edilizia privata del Comune aveva infatti negato il permesso di restauro e riqualificazione della centrale contestando la destinazione urbanistica. Ma dopo un ricorso al Tar di Mirri e Dalla Chiesa e un controricorso del Comune, la giustizia amministrativa ha dato ragione agli imprenditori.

«Entro la fine dell’anno avremo terminato», dice la progettista e direttrice dei lavori Chiara Mazzarella, moglie di Dario Mirri. Un investimento da 4 milioni di euro tra acquisto e ristrutturazione per la società proprietaria “Neaimmobiliare” e una superficie di 2.600 metri quadrati in cui sorgeranno 42 stanze per circa 200 posti letto, una reception e spazi comuni che raccontano la storia della fabbrica, oltre a un giardino, un cortile interno e le terrazze.

«Abbiamo voluto mantenere integra la memoria storica del luogo, restaurando tutto ciò che poteva essere recuperato: dagli infissi alle terrazze fino alle ringhiere», racconta Mazzarella. D’altronde si tratta di un bene sottoposto a vincolo paesaggistico e monumentale e le regole, in questi casi, le detta la Soprintendenza che ha acconsentito a collocare un impianto fotovoltaico e solare termico nelle aree non vincolate per ridurre al minimo l’impatto energetico. Non tutta l’ex fabbrica Enel diventerà un ostello.

«Il progetto riguarda il 50% del complesso — osserva la direttrice dei lavori — La restante metà, di 2.200 metri quadrati, sarà oggetto di ristrutturazione più avanti.",1.00,non-restrictive,text89
768453118de98027ba8757ac03e5c5d47dac479ea6d4bce8b77065bb8be059a9,2024-07-25 11:23:07,it,repubblica.it,repubblica.it,2024-07-25, 2024/07,2024,7,"Nomadi digitali, ecco le dieci città più accoglienti per chi vuole lavorare nella grande bellezza",https://www.repubblica.it/economia/2024/07/25/news/nomadi_digitali_ecco_le_dieci_citta_piu_accoglienti_per_chi_vuole_lavorare_nella_grande_bellezza-423413422/?rss,"Italia sempre più paradiso dei nomadi digitali. Cogliendo le opportunità offerte dal recente decreto per i nomadi digitali, che prevede il rilascio di visto e permesso di soggiorno ai cittadini extra UE che svolgono un'attività lavorativa ""altamente qualificata"" in modalità totalmente da remoto, l'Italia si affianca a paesi come Spagna, Portogallo, Repubblica Ceca e Germania già da tempo amatissime dai “lavoratori viaggiatori”. SumUp – fintech attiva nel settore dei pagamenti digitali con soluzioni innovative per business di ogni dimensione – ha individuato 10 città italiane considerate tra le più sexy per chi desidera unire uno stile di vita e lavorativo itinerante.

Quali sono i motivi per cui una città viene prescelta? Qualità e costo della vita, bellezza del territorio, velocità di connessione e diffusione dei pagamenti digitali. Inoltre, SumUp ha considerato nella sua selezione di località italiane anche la presenza di politiche e iniziative a favore della diversity: dall’attenzione rivolta alla comunità LGBTQIA+, alla sostenibilità e all’accessibilità per le persone disabili. Spiega Umberto Zola, Growth Marketing Lead di SumUp: “Flessibilità, stile di vita attivo e fiducia nella tecnologia sono le caratteristiche che accomunano i nomadi digitali, in genere persone under 40 che svolgono professioni legate al mondo della consulenza, del marketing o della comunicazione, che non richiedono presenza fissa in ufficio. Avere una connessione internet veloce ed efficiente è fondamentale, ma non basta: per attrarre talenti internazionali è necessario mettere a disposizione spazi adatti al lavoro da remoto, creare occasioni di scambio e legame con il territorio, costruire una città accessibile e accogliente per tutte le diversità. La digitalizzazione dei servizi, in particolare, rappresenta un’attrattiva importante. Nel settore dei pagamenti, per esempio, contribuisce a determinare il grado di inclusione economica di una città, facilitando l’accesso ai servizi finanziari”.

Bolzano
Da anni ai primi posti delle classifiche per qualità della vita, grazie a servizi, infrastrutture, trasporti pubblici, spazi verdi, culturali e sportivi, Bolzano unisce efficienza, splendidi panorami e aria di montagna. Non solo: nel 2023 si è posizionata in testa alle città più cashless di Italia con +58,8% di transazioni digitali rispetto all’anno precedente , un elemento di forte attrattività per chi proviene da paesi con valute diverse ed è abituato a pagare con carta. La Capitale delle Alpi vanta anche uno dei tassi più alti di occupazione femminile in Italia, confermandosi destinazione ideale per le nomadi digitali di tutto il mondo.

Torino
Il capoluogo piemontese è da anni in vetta alla top 5 delle province in Italia per velocità di connessione di rete, elemento da non sottovalutare per chi arriva a Torino attratto dalla sua combinazione di gioielli architettonici e musei (dal famoso Museo Egizio a quello del Cinema), ma anche dalla sua fama di città dell’automobile e polo dell'innovazione italiana. Torino resta anche una delle province italiane dove conviene di più comprare e affittare casa: nel 2023 si è posizionata al secondo posto per tempi medi di vendita del residenziale e anche la richiesta di case in affitto è in aumento.

Parma
Oltre la metà dei cittadini di Parma ritiene che in città sia facile trovare un buon lavoro, ma la provincia emiliana raccoglie consensi positivi dai suoi abitanti anche per quanto riguarda il livello di sicurezza, la presenza di ottime strutture scolastiche, culturali e servizi sanitari. Ottima anche la qualità dell’aria, elemento che va a sommarsi alla bellezza di quella che è stata eletta Città Creativa Unesco per la gastronomia in Italia e capitale della Food Valley . A Parma la tradizione convive con l’innovazione: il capoluogo emiliano, infatti, è nella top 10 delle province più cashless di Italia.

Camogli
Per chi vuole evadere dalla città, al Nord Italia tra i borghi più consigliati per i nomadi digitali c’è Camogli: affacciata sul Golfo Ligure, nota per le sue case colorate, il porticciolo e il clima mite, è una destinazione popolare non solo per i turisti, ma anche per chi intende vivere e lavorare sul mare. Oltre a offrire diversi spazi di coworking in cui incontrare altri professionisti e socializzare, Camogli ha di recente ottenuto un importante riconoscimento all’inclusività: la Bandiera Lilla che premia le iniziative svolte dai comuni per incrementare e migliorare l’accoglienza dei turisti con disabilità.

Castiglione d’Orcia
In provincia di Siena, immerso nel paesaggio della Val d’Orcia, Castiglione d’Orcia è stato dichiarato Patrimonio dell’Umanità Unesco. Tra le colline e i filari di cipressi, questa zona della Toscana custodisce luoghi di rara bellezza ed eccellenze enogastronomiche, complice anche la vicinanza di località celebri in tutto il mondo, come Montalcino e Pienza. Forte delle sue bellezze, Castiglione d’Orcia è particolarmente consigliata ai professionisti itineranti: i dintorni ospitano, infatti, numerose aziende agricole che propongono pacchetti “smart working” ai nomadi digitali, comprensivi di soggiorno, spazi per lavorare, prodotti enogastronomici a chilometro 0 ed esperienze esclusive sul territorio.

Orvieto
Nel cuore dell’Italia, Orvieto è una meta particolarmente ambita dai lavoratori itineranti di tutto il mondo grazie a una storia di oltre tremila anni, in cui resti etruschi e romani convivono con lo splendore medioevale e rinascimentale. Oltre alle bellezze offerte dalla città, tra cui il celebre Duomo, i dintorni regalano ottimo cibo e splendidi paesaggi: non a caso, nel 2022 Orvieto è stata inclusa nella classifica dei “best places to smartworking” e sono numerose le realtà che stanno investendo nella costruzione di spazi per lo smart working internazionale, dotati di servizi digitali e connessione internet veloce.

Bari
Il capoluogo pugliese unisce innovazione e qualità della vita : l’elevata velocità di connessione internet e l’aumento di pagamenti cashless nell’ultimo anno (+60,4%), rendono Bari sempre più digitale e attraente per i nomadi digitali. Al tempo stesso, il costo della vita resta relativamente basso e nel 2024 la qualità dell'aria è risultata la migliore in assoluto in Italia, grazie anche alla vicinanza del mare. Questo mix di innovazione, vita lenta e accessibilità economica rende la città pugliese meta ideale per chi lavora da remoto.

Castelnuovo Cilento
Gli amanti dei borghi ameranno Castelnuovo Cilento. Si trova in provincia di Salerno, su un promontorio a 280 metri, in posizione strategica per visitare Campania, Calabria e Basilicata e godere della ricchezza paesaggistica e gastronomica di questo territorio. Il borgo, che si caratterizza per un centro storico medioevale che è un museo a cielo aperto, si distingue per essere tra le località più vivibili di Italia grazie anche a vari investimenti nelle energie rinnovabili. Negli ultimi anni sono in crescita i professionisti che, da tutto il mondo, scelgono la località campana per lavorare da remoto attirati dal crescente numero di residenze e strutture che offrono spazi multifunzionali per i digital nomad.

Catania
Catania è uno dei centri più importanti del barocco siciliano, con architetture dichiarate Patrimonio dell’Umanità Unesco. Oltre alla bellezza paesaggistica e all’arte, la città è famosa anche per la ricchezza enogastronomica e la vivace vita notturna: perfetta per i lavoratori full-remote che, oltre a scegliere tra i numerosi spazi di coworking presenti in città, la sera possono svagarsi tra i locali del cosiddetto “Quadrato d’Oro”, la zona compresa tra Piazza del Duomo, Piazza Teatro Massimo e Piazza Università.

Cagliari
Cagliari è immersa in un paesaggio caratterizzato da spiagge incantevoli, montagne maestose, flora e fauna uniche al mondo. La sua posizione strategica permette di raggiungere facilmente altre località di grande fascino in Sardegna - da Barumini a Costa Rei - rendendola meta perfetta per i nomadi digitali che sono alla ricerca di mare, relax e tempo libero all’aria aperta. Soprattutto considerando che Cagliari è nella top 10 delle città migliori d’Italia per benessere climatico e costo della vita, più contenuto rispetto ad altre località marittime altrettanto belle.",1.00,restrictive,text90
973bad8bf43c300716aababb5d46848651fd4ea9662193991a62071881d13826,2024-06-14 17:06:21,it,ansa.it,ansa.it,2022-04-08, 2022/04,2022,4,"Turismo: cresce tribù nomadi digitali, 3 su 4 scelgono il Sud",https://www.ansa.it/sito/notizie/economia/2022/04/08/turismo-cresce-tribu-nomadi-digitali-3-su-4-scelgono-il-sud_64da9400-4c5f-4c19-bf8a-633b48c21156.html,"La tribù dei nomadi digitali cresce e ""promuove"" l'Italia secondo quanto emerge dal Secondo Rapporto sul Nomadismo Digitale in Italia, uno studio condotto dall'Associazione Italiana Nomadi Digitali e da Airbnb.
Da dimenticare il classico stereotipo del ventenne, single, freelance della tecnologia al lavoro da qualche remota località asiatica.

I nuovi nomadi 2.0, per i quali il Parlamento ha appena disegnato un 'visto' di soggiorno apposito, sono oggi in prevalenza esperti di marketing e comunicazione over 35, si spostano con il partner e non disdegnano di soggiornare oltre 3 mesi in Italia, meglio se in una delle regioni del sud. Il rapporto verrà presentato domenica a Milano in occasione della giornata di apertura Bit 2022.
    - L'IDENTIKIT DEL NUOVO NOMADE DIGITALE - Il 46% dei remote worker intervistati ha già fatto esperienze di nomadismo digitale, mentre il restante 54% dichiara di volerlo fare nel prossimo futuro. Se il fenomeno interessa maggiormente le donne, che rappresentano il 54% degli intervistati, l'età di riferimento è quella dai 25 ai 44 anni (67%).
    PRIMA IL SUD - Il Mezzogiorno e le isole sono destinazioni gradite complessivamente da ben 3 intervistati su 4 (76%). Le attività che vorrebbero maggiormente sperimentare e che interessano di più remote worker e nomadi digitali sono: gli eventi culturali e quelli enogastronomici (60%), seguiti da attività a contatto con la natura (51%), esperienze originali e caratteristiche del territorio (40%) e da attività di socializzazione con la comunità locale (37%).

I nuovi nomadi 2.0, per i quali il Parlamento ha appena disegnato un 'visto' di soggiorno apposito, sono oggi in prevalenza esperti di marketing e comunicazione over 35, si spostano con il partner e non disdegnano di soggiornare oltre 3 mesi in Italia, meglio se in una delle regioni del sud. Il rapporto verrà presentato domenica a Milano in occasione della giornata di apertura Bit 2022.
    - L'IDENTIKIT DEL NUOVO NOMADE DIGITALE - Il 46% dei remote worker intervistati ha già fatto esperienze di nomadismo digitale, mentre il restante 54% dichiara di volerlo fare nel prossimo futuro. Se il fenomeno interessa maggiormente le donne, che rappresentano il 54% degli intervistati, l'età di riferimento è quella dai 25 ai 44 anni (67%).
    PRIMA IL SUD - Il Mezzogiorno e le isole sono destinazioni gradite complessivamente da ben 3 intervistati su 4 (76%). Le attività che vorrebbero maggiormente sperimentare e che interessano di più remote worker e nomadi digitali sono: gli eventi culturali e quelli enogastronomici (60%), seguiti da attività a contatto con la natura (51%), esperienze originali e caratteristiche del territorio (40%) e da attività di socializzazione con la comunità locale (37%).

",1.00,restrictive,text91
22efef508f4c4de41f63c89fe3387edd9657c7b42108b77a41b72bccf5d4119f,2024-06-17 13:23:29,it,galluraoggi.it,galluraoggi.it,2024-06-17, 2024/06,2024,6,Ai nomadi digitali piace l’Italia: quali le perle nascoste da visitare,https://www.galluraoggi.it/guide/nomadi-digitali-piace-italia-quali-perle-nascoste-visitare/,"L’Italia offre un connubio unico tra cultura, storia, bellezze naturali, qualità della vita e infrastrutture in via di ammodernamento: ciò la rende una meta molto apprezzata dai nomadi digitali, sempre alla ricerca di nuovi luoghi dove esercitare il lavoro da remoto.
In uno scenario come quello successivo alla pandemia da Covid-19, sempre più aziende hanno implementato con successo il telelavoro, dimostrando che è possibile mantenere la produttività anche a distanza da un ufficio fisico. È sufficiente un accesso a Internet veloce e affidabile, sempre più diffuso su scala nazionale, oltre a strumenti utili come le VPN in Italia, necessarie per proteggere i propri dati e la propria privacy.

L’Italia come destinazione ideale
Le ragioni per cui il nostro Paese è sempre più gettonato tra i nomadi digitali sono diverse, a cominciare dal suo patrimonio storico e culturale: le città italiane sono ricche di musei, gallerie d’arte ed esempi di architettura mozzafiato. Una simile abbondanza rende un soggiorno in qualsiasi latitudine un’esperienza arricchente e stimolante. Discorso analogo vale per la grande varietà di paesaggi: dalle Alpi e Dolomiti alle spiagge del Mediterraneo, dai laghi del Nord alle colline toscane e alle città costiere del Sud. Tale diversità disegna un ampio mosaico dal quale attingere: ciascun individuo può scegliere l’ambiente che più si adatta ai propri gusti e stili di vita.

Lo Stivale è conosciuto in lungo e in largo per la sua elevata qualità della vita: le nostre tradizioni enogastronomiche sono rinomate in ogni dove, mentre il clima mediterraneo garantisce inverni miti ed estati calde, soprattutto nelle regioni centro-meridionali. Il nostro stile di vita è spesso visto come rilassato e godibile: un approccio potenzialmente attraente per chi vuole godersi un certo equilibrio tra professione e vita privata.

In Italia, specialmente in prossimità delle metropoli, si sta assistendo inoltre ad una crescita globale degli spazi di coworking, luoghi che mettono a disposizione dei professionisti le infrastrutture necessarie per lavorare efficacemente. Senza contare la possibilità di interagire e fare networking con altri nomadi digitali operativi nel proprio stesso settore. A tal proposito, le comunità di espatriati in Italia sono sempre più numerose: questo può facilitare l’integrazione e la socializzazione, con gruppi di supporto, eventi di networking e attività sociali per fuorisede.

Le migliori località italiane per i nomadi digitali
Per quanto riguarda i “gioielli nascosti” dove recarsi a fare smartworking nel Belpaese, lo studio sviluppato dal portale expressvpn.com cita cinque località in particolare. San Gimignano, in Toscana, spicca per la sua architettura medievale e, a tal proposito, è anche nota anche come la “Manhattan del Medioevo”: deve la sua fama alla mole di torri che svettano sui tetti del paese. Immersa tra vigneti, oliveti, trulli e antiche masserie, in Valle d’Itria sorge Cisternino, dove è possibile perdersi nel suggestivo centro storico e ammirare le dimore storiche del posto. Passeggiare tra le viuzze di Orta San Giulio, piccolo borgo dove il tempo sembra essersi fermato, porta a scoprire un mondo tutto da esplorare. Particolarmente caratteristica è la posizione di questo paese, ubicato sulle sponde del lago d’Orta, uno dei più pittoreschi specchi d’acqua del Nord Italia.

In piena Costiera Amalfitana, seminascoste dalla roccia spuntano le casette di Furore, cittadina composta da stradine con sinuosi tornanti, che conducono dalla parte alta alla piccola spiaggia celata all’interno di un fiordo. Davanti a noi il blu del mare, alle spalle il verde delle colline: Cervo, in Liguria, è da apprezzare sia per la sua bellezza architettonica che per il paesaggio unico che la circonda.",1.00,Ai nomadi digitali piace l’Italia: quali le perle nascoste da visitare,text92
11f3410fcd383a86e96a6efb57f170550e9d2e143e6ffb360edeb8ffa2a9ded9,2024-04-23 2:26:35,it,repubblica.it,repubblica.it,2024-04-21, 2024/04,2024,4,Un visto per i “nomadi digitali”. Anche l’Italia prova ad attirare i lavoratori da remoto. Ecco regole e requisiti,https://www.repubblica.it/economia/diritti-e-consumi/lavoro/2024/04/21/news/visto_nomadi_digitali_lavorare_in_remoto_regole-422666424/?rss,"Vivere in Italia mantenendo il lavoro nel Paese di provenienza. E’ questa la leva per attrarre “nomadi digitali” codificata nel decreto sul Visto a loro dedicato.

E’ stato pubblicato, dopo un’attesa di due anni visto che l’impianto iniziale risaliva al governo Draghi, in Gazzetta Ufficiale a fine febbraio. Il Ministero dell’Interno ha così definito “modalità e requisiti per l'ingresso ed il soggiorno dei cittadini di Stati non appartenenti all'Unione europea che svolgono un'attività lavorativa altamente qualificata attraverso l'utilizzo di strumenti tecnologici che consentono di lavorare da remoto”. Una prassi che, secondo alcune stime riportate dal Guardian qualche tempo fa, è diventata mainstream in meno di un decennio con un lavoratore statunitense su nove (11%) che si definisce tale. E nel complesso stimano che il numero globale di nomadi digitali abbia già superato quota 40 milioni per salire a 60 milioni entro il 2030.

Ma quali ricadute concrete e quali scenari di lungo termine comporta questa novità italiana? Pietro Derossi, responsabile del Dipartimento di Diritto dell’Immigrazione di Lexia, spiega che questo nuovo visto ha come obiettivi di lungo periodo il “promuovere il turismo a lungo termine, stimolare l’economia dei consumi locali, favorire lo sviluppo di nuove attività economiche fondate su competenze straniere di alto livello e, infine, incentivare il radicamento in Italia di nuovi contribuenti che possano aumentare il gettito fiscale senza d’altra parte occupare posti di lavoro generati in Italia”. Una “vera e propria rivoluzione copernicana del diritto dell’immigrazione nazionale come sino ad oggi concepito, che riflette in questo settore normativo il crescente fenomeno della delocalizzazione del mercato del lavoro”.

Vediamo dunque per punti la ricognizione di Pietro Derossi sulle novità più rilevanti.

Chi sono i Nomadi Digitali che possono chiedere un Visto per l’Italia?
Con il termine “nomade digitale”, si fa riferimento a tutti quei cittadini di nazionalità extra europea che soddisfano i seguenti tre requisiti soggettivi:

svolgono un’attività lavorativa con l’utilizzo di strumenti tecnologici in grado di consentire loro il lavoro da remoto;
sono altamente qualificati secondo la definizione contenuta nel Testo Unico dell’Immigrazione Italiano, ossia in possesso di un titolo universitario o di esperienze lavorative di diversi anni in un settore che richiede conoscenze tecniche/specialistiche e lo svolgimento di mansioni non meramente manuali coerenti con un livello di istruzione universitario;
e sono lavoratori autonomi, collaboratori o dipendenti di una Società con sede legale all’estero o anche in Italia.
Quali sono i requisiti formali che devono essere provati quando si domanda il Visto presso il Consolato Italiano?
L’autorità consolare Italiana, nel decidere sulla domanda di Visto, verifica la presenza dei seguenti requisiti:

un reddito minimo annuo pregresso non inferiore a 26.000 € lordi da parte del richiedente;
un’esperienza lavorativa pregressa di almeno 6 mesi nell’ambito della specifica attività lavorativa che si vorrà svolgere in Italia;
l’essere in possesso di un’assicurazione sanitaria a copertura di cure mediche e ricoveri ospedalieri valida per il periodo di soggiorno in Italia;
l’essere in possesso di una sistemazione alloggiativa in Italia, come una prenotazione alberghiera o un contratto di affitto;
un contratto di lavoro o di collaborazione o la relativa offerta vincolante controfirmata (solo per i lavoratori subordinati e per i lavoratori in rapporto di collaborazione continuativa con una stessa società).
Qual è la procedura da seguire per diventare nomadi digitali in Italia e ottenere un permesso di soggiorno in Italia?
La prima fase della procedura consiste nella richiesta di Visto Nazionale per nomadi digitali presso il Consolato o l’Ambasciata Italiana nel Paese estero di residenza. In questa fase andranno provati i requisiti di cui alla precedente sezione.

La seconda fase consiste nella richiesta, entro 8 giorni dall’arrivo in Italia, di un permesso di soggiorno alla Questura del luogo dove il lavoratore si trova nel momento di primo ingresso in Italia: il richiedente dovrà esibire il proprio passaporto con il Visto Nazionale nonché la documentazione presentata in sede di richiesta Visto vidimata dall’ufficio consolare.

Il Visto per nomadi Digitali è rinnovabile? È richiesta una permanenza minima in Italia? È obbligatorio diventare contribuenti fiscali in Italia?
Il primo permesso di soggiorno ha una durata massima di 1 anno e consente di risiedere in Italia in modo continuativo a seguito di ingresso con apposito Visto.

Nessun Visto secondo il diritto Italiano è mai rinnovabile. Ciò che può invece essere rinnovato al fine di continuare a risiedere in Italia è il permesso di soggiorno.

Il permesso di soggiorno potrà essere rinnovato per un numero illimitato di volte a condizione che il lavoratore extra-UE continui a soddisfare gli stessi requisiti iniziali, quali tra il resto quelli di reddito minimo, continuazione di lavoro altamente qualificato e assicurazione sanitaria, che andrà rinnovata di anno in anno. È comunque consentito cambiare datore di lavoro o committente/i nel corso della permanenza in Italia.

Non sono previsti requisiti di permanenza minima in Italia particolari al fine di poter rinnovare il permesso di soggiorno. Per regole generali è solo richiesto che lo straniero sia in Italia almeno una volta ogni 180 giorni affinché questi possa chiedere il rinnovo del permesso. Ciò permette una permanenza in Italia anche sporadica senza pregiudicare il rinnovo del permesso.

Posto che in Italia per regola generale è residente fiscale chi vive sul territorio nazionale più di metà anno (almeno 183 giorni all’anno) o ha comunque stabilito in Italia la sede principali dei propri affari e interessi personali, l’assenza di requisiti di permanenza prolungata ai fini del rinnovo del permesso consente al nomade digitale che mantenga all’estero la propria dimora principale di evitare la soggezione a tassazione italiana sul reddito.

Il nomade digitale può portare con sé la famiglia in Italia?
Si, è consentito portare con sé i propri figli minori e il proprio coniuge.

A questi familiari potrà egualmente essere rilasciato un visto per familiare e un permesso di soggiorno per familiare della stessa durata del permesso di soggiorno del nomade digitale.

Codice Fiscale e Partita Iva dei Nomadi Digitali
Il codice fiscale del nomade digitale viene generato dalla Questura in sede di rilascio del permesso di soggiorno.

La partita IVA invece non è aperta in automatico, ma deve essere richiesta da tutti quei nomadi digitali che svolgono prestazioni di lavoro autonomo. In questi casi, essa è infatti indispensabile per emettere fattura, pagare i contributi previdenziali e pagare eventuali imposte sul reddito.

Dove paga i contributi previdenziali il nomade digitale
Per regola generale, sul lavoro svolto dall’Italia, devono essere pagati i contributi previdenziali in Italia secondo la legislazione italiana, a prescindere dall’identità straniera del datore di lavoro o committente.

Con alcuni Stati l’Italia ha però stipulato delle convenzioni bilaterali in materia di sicurezza sociale che consentono al cittadino non europeo di continuare ad essere sottoposto al sistema previdenziale straniero pur svolgendo l’attività lavorativa in Italia.





",1.00,Un visto per i “nomadi digitali”. Anche l’Italia prova ad attirare i lavoratori da remoto. Ecco regole e requisiti,text93
299294fb6cea035c2c3177fa9eda63aeceb20ef6d360fe0c346bac8224e2dcac,2024-09-27 20:26:05,it,ilsole24ore.com,ilsole24ore.com,2024-09-27, 2024/09,2024,9,"Bologna, Nhood vince il bando per riqualificare lo scalo Ravone-Prati",https://www.ilsole24ore.com/art/bologna-nhood-vince-bando-riqualificare-scalo-ravone-prati-AGwUp1F,"L’ex Scalo ferroviario Ravone-Prati, a Bologna, avrà una nuova vita. Nhood Services Italy - società internazionale di soluzioni immobiliari specializzata nel commercial real estate e nella rigenerazione urbana - ha vinto, con il progetto di riqualificazione urbana “Green Soul”, il bando internazionale C40 Reinventing Cities promosso dal Comune di Bologna e FS Sistemi Urbani, società del Gruppo FS Italiane, per la rigenerazione dello “Scalo Ravone-Prati” nel capoluogo emiliano. L’operazione, del valore di circa 120 milioni euro che include la compravendita dell’area di proprietà del Gruppo Ferrovie dello Stato, ha visto Nhood agire in qualità di promotore, Emil Banca insieme a Gruppo BCC Iccrea quali soggetti finanziatori dell’operazione, Arup come Coordinatore di Progetto, Architetto-Urbanista e Politecnico di Milano – Dipartimento di Energia in qualità di Esperto Ambientale.

Il percorso di rigenerazione delle aree di Ravone - Prati, promosso da FS Sistemi Urbani, ha raggiunto la fase conclusiva con la selezione del team multidisciplinare guidato da Nhood. Il progetto si caratterizza per l’integrazione dei principi di sostenibilità, resilienza e utilità sociale, in linea con gli obiettivi del concorso internazionale C40 Reinventing Cities per riconnettere il tessuto urbano, con un forte focus su innovazione, rispetto ambientale e benessere collettivo.

Il Progetto Green Soul

Il progetto Green Soul ambisce a dare nuova linfa ai 93mila mq dello scalo Ravone-Prati a nord-ovest di Bologna, oggi dismesso. L’intervento si propone di ricucire l’area, attualmente tagliata in due dall’infrastruttura ferroviaria, attraverso la realizzazione di un nuovo quartiere, a soli tre chilometri dal centro cittadino e due chilometri dall’aeroporto internazionale Guglielmo Marconi. La proposta di Nhood è quella di un progetto mixed use con abitazioni “green” destinate a giovani, nuove famiglie, nomadi digitali e studenti universitari, oltre che a tutti coloro che desiderano vivere e lavorare a Bologna scegliendo soluzioni immobiliari accessibili, sostenibili e ben collegate al centro città, grazie anche a un nuovo sistema di trasporto pubblico locale composto da una stazione ferroviaria e una linea tramviaria.

Il progetto prevede, nello specifico, immobili a uso misto con circa 31mila mq a destinazione residenziale, incluse una parte di affordable housing, una parte di build to rent e una porzione destinata alla vendita a libero mercato. Verranno inoltre realizzati 2.500 mq destinati a servizi di quartiere quali esercizi commerciali, soluzioni ricettive e uffici.

Green Soul ambisce a diventare un distretto car-free ed autosufficiente dal punto di vista energetico grazie a sistemi impiantistici diversificati come il fotovoltaico, il meccanismo di raccolta delle acque piovane e molto altro. Questi elementi permetteranno al quartiere di rendere negative fin da subito le emissioni generate dalla fase di esercizio del nuovo quartiere e di giungere in 50 anni alla completa decarbonizzazione dell’area.

Con 43mila mq di superficie a verde pubblico, 600 alberi, 30mila mq di superficie permeabile e 2.200 mq di giardino urbano, il paesaggio di Green Soul vuole essere una proposta di contrasto al cambiamento climatico, con un processo di progettazione integrata multidisciplinare che ha portato a calcolare la massimizzazione del valore sociale del progetto attraverso l’indicatore dello Sroi (“Social Return On Investments”), che è risultato essere pari a 2,91 l’investimento (per ogni euro investito nell’intervento si prevede un ritorno economico di 2,91 euro per società, comunità e persone).

Le caratteristiche di progetto che sono state prese in considerazione si dividono in 3 macro-aree: occupazione e crescita economica, che tiene conto dei nuovi occupati e dei ricavi generati dalla vendita di servizi commerciali, direzionali e ricettivi e quella di strutture residenziali; comunità sostenibile e sviluppo di comunità, che tiene conto dei nuovi servizi per la comunità come aree verdi, spazi pubblici, trasporto pubblico e incubatori di start-up; infine sostenibilità ambientale ed efficientamento energetico, che raccoglie i risultati della gestione sostenibile degli edifici sotto vari aspetti e la riduzione dell’impatto climatico grazie alla presenza di ampie aree verdi e servizi di mobilità sostenibile.

«È la seconda volta che il nome di Nhood si associa ad un progetto bandito da Reinventing Cities, dopo la vittoria per la trasformazione di Piazzale Loreto a Milano, e ne siamo onorati, per almeno due ragioni - ha detto Carlo Masseroli, amministratore delegato Nhood Services Italy -. La prima, è che crediamo molto nell’approccio culturale introdotto da Reinventing Cities, che vede nella relazione tra pubblico e privato uno strumento di valorizzazione del territorio per tutti quelli che lo vivono. La seconda riguarda il contenuto del progetto. Si tratta di una delle sfide più grandi di fronte a cui si trovano le città finora non risolta, cioè quella dell’alloggio a prezzo accessibile: sappiamo di non essere i primi a misurarci, ma abbiamo l’ambizione di provare a riuscirci».

Le altre aggiudicazioni

Con la vittoria di questo bando, questa aggiudicazione ha seguito alle altre già ottenuto da Nhood, ovvero il progetto di rigenerazione del bando Reinventing Cities di Piazzale Loreto a Milano (2021), la dichiarazione di fattibilità e il via all’Accordo di Programma per la proposta di Partenariato Pubblico-Privato per la trasformazione dei binari e della stazione di Milano Nord Cadorna in un nuovo distretto verde urbano (Milano, 2022-2024), oltre alle già avvenute aperture di due dei principali mall sul territorio italiano avvenute nel 2023: il lifestyle center Merlata Bloom Milano e l’urban district To Dream a Torino.",0.80,non-restrictive,text94
a16c727e472bb14718fb58e1382f677f17661efa9b31fca2584c20aef398c898,2024-01-17 2:35:29,it,ildenaro.it,ildenaro.it,2024-01-15, 2024/01,2024,1,Da studenti universitari a imprenditori in Campania grazie all’Hackathon Padula 2023,https://www.ildenaro.it/da-studenti-universitari-a-imprenditori-in-campania-grazie-allhackathon-padula-2023/,"Quattro studenti universitari campani diventano imprenditori, dopo aver partecipato all’Hackathon Padula 2023 che si è tenuto sabato 11 e domenica 12 novembre 2023 a Padula, nella splendida cornice della Certosa di San Lorenzo.

Ferdinando Del Vecchio, Nicola Moscufo, Christian Pio Palermo e Francesco Moscufo durante l’evento organizzato da Monaci Digitali, Vallo Web Digital Hub e Silicon Valley Study Tour, hanno elaborato un’idea progettuale, denominata con un’analogia “Used To, il Netflix dei libri usati”, basata su una piattaforma online sostenibile e accessibile in grado di mettere in contatto gli studenti, facilitando la vendita e l’acquisto di libri usati per scuole e università.

Il progetto innovativo, al termine dell’Hackathon Padula 2023, si è aggiudicato il premio messo in palio da Banca Sella che prevede l’utilizzo per tre mesi del co-working SellaLab di Salerno, un percorso di incubazione che i neo-imprenditori hanno appena iniziato e che fornirà alla loro startup gli strumenti per strutturare, lanciare, monetizzare il progetto imprenditoriale e attirare investitori.

“L’Hackathon Padula 2023 è stato importantissimo per lo sviluppo del nostro progetto e per averci dato la possibilità di partecipare al co-working SellaLab, grazie al quale speriamo di fare networking e di ricevere un percorso di consulenza che ci potrà permettere di implementare il progetto e di conoscere aziende interessate a sostenere la nostra idea”, sottolinea Ferdinando Del Vecchio, fondatore e Ceo di Used To.

L’obiettivo dei giovani imprenditori è quello di far diventare “il Netflix dei libri usati” la principale piattaforma online per la vendita e l’acquisto di libri usati nel settore dell’istruzione. “Aspiriamo a costruire una comunità globale di apprendimento, in cui ogni individuo abbia accesso a risorse educative di qualità a costi accessibili, e a promuovere la cultura della condivisione, della responsabilità sociale e del rispetto per l’ambiente, riducendo gli sprechi e offrendo una soluzione economica e conveniente”, precisano i fondatori di Used To.

“Il fatto che questi ragazzi siano andati avanti, trasformando l’idea imprenditoriale elaborata durante l’Hackathon in un progetto imprenditoriale, è motivo di grande soddisfazione per tutti noi. Inoltre, siamo certi che il percorso di incubazione appena iniziato presso SellaLab servirà a dare un ulteriore impulso alla loro iniziativa”, dichiara Domenico Pastore, presidente di Vallo Web e organizzatore dell’Hackathon Padula 2023, la maratona creativa alla quale hanno partecipato circa 100 ragazzi, provenienti da tutta l’Italia, suddivisi in 18 squadre (tavoli), che hanno lavorato per due giorni alla progettazione e allo sviluppo di idee legate al tema della sostenibilità ambientale.

“In realtà l’Hackathon di Padula – sottolineano gli organizzatori – rappresenta la prima tappa di un percorso imprenditoriale e di innovazione territoriale lanciato da Monaci Digitali, una startup che sta realizzando un co-working per nomadi digitali proprio nella magnifica Certosa di San Lorenzo. L’obiettivo è quello di ospitare nei locali del complesso certosino i nomadi digitali di tutto il Mondo che, con il loro lavoro da remoto, trasformeranno le periferie, invertendo le tendenze occupazionali, sociali e demografiche attuali. Monaci Digitali, in estrema sintesi, sarà un co-working e co-living che permetterà ai giovani di venire a lavorare in queste zone”.

Del resto, il Piano Nazionale di Ripresa e Resilienza riconosce il valore cruciale del lavoro da remoto come strumento per il progresso del Paese. “La missione di Monaci Digitali – sottolinea Pastore – è quella di trasferire competenze digitali ai giovani, in modo da arrestare lo spopolamento delle Aree Interne, come quella del Vallo di Diano, ed evitare che i ragazzi vadano via perdendo potenziali talenti e opportunità. Con questa iniziativa abbiamo dimostrato come si possono raggiungere questi risultati: creando occasioni per i giovani”.",0.80,non-restrictive,text95
ae154d60027573d79f0e0f6217c7429f0e9d12885d3dd24213c5314a47f724cf,2023-11-16 1:51:02,it,ildenaro.it,ildenaro.it,2023-11-14, 2023/11,2023,11,Dall’hackathon di Padula parte l’innovazione delle aree interne e la sfida allo spopolamento,https://www.ildenaro.it/dallhackathon-di-padula-parte-linnovazione-delle-aree-interne-e-la-sfida-allo-spopolamento/,"Si è svolto sabato 11 e domenica 12 novembre a Padula, nella Certosa di San Lorenzo, la terza edizione del Silicon Valley Study Tour Hackathon Padula 2023, il terzo evento di questo genere in Italia e il primo del centro-sud.

La manifestazione, incentrata prevalentemente sulla sostenibilità ambientale, è stata organizzata da Monaci Digitali, Vallo Web Digital Hub e Silicon Valley Study Tour, con il sostegno delle aziende Cardinale Group, Pinto, Sistema Cilento e ShopNow e grazie al patrocinio del Comune di Padula.

Alla maratona creativa hanno partecipato circa 100 ragazzi, provenienti da tutta l’Italia, suddivisi in 18 squadre (tavoli), che hanno lavorato per due giorni alla progettazione e allo sviluppo di idee legate al tema della sostenibilità ambientale. A supervisionarli esperti e consulenti di livello internazionale, tra i quali, direttamente dalla Silicon Valley per l’evento, Antonella Rubicco, cofounder e Ceo di A3Cube Inc, Cosimo Spera, docente universitario, fondatore e Ceo in Silicon Valley di Minerva CQ.

L’hackathon ha dato vita a un’entusiasmante competizione tra i partecipanti per aggiudicarsi varie borse di studio per visitare le principali imprese tecnologiche della Silicon Valley.

Terminata la fase progettuale, una giuria di esperti e imprenditori ha valutato tutte le proposte elaborate, assegnando il primo premio al team BRIDGIT del tavolo 12, composto da Antony Belgianni, Giuseppe Marcone, Giuseppe Marotta, Rocco Pizzulo e Domenico Pierri. Il team ha implementato un sistema di mobilità per i dipendenti delle aziende, attraverso la Redazione di piani di Mobility Management, l’uso di algoritmi di Graph Theory and AI e la combinazione tra l’utilizzo di mezzi di trasporto personali, mobilità condivisa (car-sharing e trasporto pubblico) e alternative elettriche a basso impatto (monopattini, e-bike).

L’idea progettuale ha convinto tutti i giudici della gara. Così come è stata considerata altrettanto valida anche l’idea elaborata dal team USEDTO del tavolo 1, composto da Nicola Moscufo, Christian Pio Palermo, Francesco Moscufo e Ferdinando Del Vecchio.

I cinque partecipanti hanno sviluppato una soluzione in grado di aiutare i ragazzi a poter sfruttare i testi inutilizzati, favorendo così la sostenibilità. Il progetto innovativo si è aggiudicato il premio messo in palio da Banca Sella che preveda l’utilizzo per tre mesi del co-working SellaLab di Salerno.

Infine il terzo premio, offerto da Moby Dick ETS, è andato al team WATER WATT ENERGY del tavolo 10, formato da Daniele Pericolo, Piergiorgio De Paola, Francesco Spolzino e Giovanni Ippolito, tutti studenti del Vallo di Diano. In questo caso, il progetto prevedeva il riuso dell’acqua potabile per la produzione di energia idroelettrica. Grazie a quest’idea, i vincitori potranno visitare e partecipare a delle lezioni presso il centro di robotica e coding Teknopark di Istanbul in Turchia.

L’hackathon SVST di Padula 2023 rappresenta la prima tappa di un percorso imprenditoriale e di innovazione territoriale lanciato da Monaci Digitali, una startup che sta realizzando un co-working per nomadi digitali proprio nella magnifica Certosa di San Lorenzo. L’obiettivo è quello di ospitare nei locali del complesso certosino i nomadi digitali di tutto il Mondo che, con il loro lavoro da remoto, trasformeranno le periferie, invertendo le tendenze occupazionali, sociali e demografiche attuali. “La tendenza al lavoro da remoto – spiegano gli ideatori del progetto – si sposta con la transizione ecologica e la ricerca di modelli di lavoro sostenibili, anche dal punto di vista sociale”. Del resto, il Piano Nazionale di Ripresa e Resilienza riconosce il valore cruciale del lavoro da remoto come strumento per il progresso del Paese. “Se il nostro problema è quello dello spopolamento delle Aree Interne, come quella del Vallo di Diano, – ha sottolineato il fondatore di Monaci Digitali, Gianluca Vegliante – dobbiamo risolverlo cercando di far arrivare nuove persone, ed evitare che i ragazzi vadano via perdendo potenziali talenti e opportunità. Con questa iniziativa abbiamo dimostrato come si possono raggiungere questi risultati: creando occasioni per i giovani. Monaci Digitali sarà un co-working e co-living che permetterà ai giovani di venire a lavorare in queste zone”. 

A tracciare un bilancio conclusivo dell’evento è stato il fondatore di Silicon Valley Tour, l’ingegnere Paolo Marenco: “Questa edizione dell’hackathon è stata eccezionale, sia in termini di partecipazione e sia in termini di sostenitori, un vero record. Neppure le edizioni svolte in contesti urbani sono riuscite a raggiungere numeri simili. Questo vuol dire che l’organizzazione ha saputo svolgere un lavoro preparatorio di assoluto rilievo e anche il territorio è pronto a questo tipo di iniziative che sicuramente riproporremo insieme a Monaci Digitali.”",0.80,non-restrictive,text96
e574c4ed9d019d2e362466417874646978919a5c83cb31ab1b2a7a1337163580,2024-02-23 17:38:32,it,adnkronos.com,adnkronos.com,2023-08-01, 2023/08,2023,8,Franco Di Cicco: “La Puglia? Territorio ideale per una nuova Silicon Valley”,https://www.adnkronos.com/immediapress/ict/franco-di-cicco-la-puglia-territorio-ideale-per-una-nuova-silicon-valley_49BgS8afKcDPyGcjJ46mtC,"L’esperto di nuove tecnologie e telecomunicazioni spiega il potenziale di una regione pronta ad accogliere la Digital Transformation: “Questa terra è capace di offrire benessere a misura d’uomo e ha competenze e professionalità per sviluppare un polo industriale nel settore del digitale”


Ostuni (BR), 1 agosto 2023. Le innovazioni tecnologiche e digitali degli ultimi hanno stanno rivoluzionando le abitudini di ciascuno. Cloud, Big Data e Intelligenza Artificiale hanno messo in moto prospettive che, in alcuni casi, sono di difficile lettura per una società non ancora del tutto consapevole della rivoluzione che sta vivendo.

Eppure, per alcuni esperti di settore, le prospettive sono chiare, soprattutto se si pensa alle nuove tecnologie come un qualcosa al servizio dello sviluppo del territorio. Ne è convinto Franco Di Cicco, consulente e investor per importanti multinazionali di informatica e telecomunicazioni. Lui, che ha scelto di vivere in Puglia dopo anni passati fra le più importanti capitali europee e americane, ha chiaro il potenziale di una regione che può diventare un laboratorio di innovazione unico nel suo genere.

«Siamo di fronte a una delle più importanti rivoluzioni. Le nuove tecnologie offrono la possibilità di portare avanti un lavoro da qualsiasi luogo. Io ho scelto di trasferirmi in Puglia perché mi sono innamorato della sua bellezza e della sua dimensione umana, capace di offrire benessere alle persone».

Un benessere che, secondo Di Cicco, può essere potenziato proprio grazie alla Digital Transformation:

«Parliamo di una regione che, grazie alle nuove tecnologie, potrebbe conoscere uno sviluppo senza precedenti. Soprattutto se si lavorasse nella direzione di potenziare le sue principali vocazioni: turismo e agricoltura».

Un primo passo che, secondo l’esperto, sarebbe solo l’inizio di un circolo virtuoso di sviluppo che, per certi versi, è già in atto:

«In Puglia ci sono importanti aziende nel settore dell’innovazione tecnologica. Se si lavora per mettere in rete università, industria e politica, fra qualche anno questa terra non sarà soltanto meta di turisti, ma diventerà un polo nel quale sviluppare e mettere a sistema le più importanti novità in campo di digitalizzazione».

Non è un caso, infatti, se una multinazionale come Microsoft ha scelto di recente Lecce come sede per “Illuminate 2023”, una tre giorni in cui si è parlato di nuove tecnologie, innovazione e Intelligenza Artificiale. Segnali che, in prospettiva, promettono importanti sviluppi, i quali però devono fare i conti con un problema, la fuga dei cervelli, che da anni coinvolge tutte le regioni del Sud.

«Si tratta di una tendenza – spiega Di Cicco – che con i giusti presupposti può essere invertita. È già successo in Florida, che ha superato lo Stato di New York in termini di benessere, attirando sempre più giovani. Tanto che da qualche anno si parla della Florida come possibile nuova Silicon Valley. Allora perché non immaginare la stessa cosa in Puglia?».

Una suggestione che, se a un primo impatto potrebbe risultare irrealizzabile, secondo l’esperto poggia su basi concrete:

«La politica ha già lanciato iniziative importanti come quella nel brindisino, dove le aziende che vogliano insediarsi possono beneficiare di importanti agevolazioni».

Un polo di Digital Transformation in Puglia sarebbe dunque non solo auspicabile, ma possibile. A patto però di avviare anche un processo di formazione che coinvolga inizialmente esperti di multinazionali:

«La formazione è indispensabile a tutti i livelli – chiarisce Di Cicco – soprattutto quando si tratta di introdurre importanti novità nella società. L’intervento di esperti di digitalizzazione sarebbe un modo per aprire a un polo di formazione per i giovani, favorendo la creazione e la crescita di startups, attraendo i nomadi digitali, creando così un fermento di idee e progettualità che avrebbero nella Puglia l’ambiente ideali in cui svilupparsi».

Sì, perché, sottolinea Di Cicco, siamo in una regione che, come poche, sarebbe in grado di coniugare alla perfezione le più innovative tecnologie digitali con le più antiche bellezze del suo territorio.",0.80,non-restrictive,text97
70dffb0f197701ab940711e0466870dd31750bc3f42813ae6265f0e3925b4add,2024-04-30 14:42:41,it,italpress.com,italpress.com,2022-10-03, 2022/10,2022,10,"Innovazione, Rosolen-Bini ""FVG sede top per lavoratori digitali"" Agenzia di stampa Italpress",https://www.italpress.com/innovazione-rosolen-bini-fvg-sede-top-per-lavoratori-digitali/,"“Un sistema regionale sempre più attrattivo che con questa iniziativa diventerà uno dei venti punti di riferimento al mondo per i nomadi digitali, ovvero quelle persone che lavorando da remoto hanno la possibilità di scegliersi la località più attrattiva e congeniale alle loro esigenze in termini di qualità della vita”. Lo hanno dichiarato a Trieste gli assessori regionali Alessia Rosolen (Lavoro) e Sergio Emidio Bini (Attività produttive e turismo) presentando l’adesione del Friuli Venezia Giulia alla campagna “Vivi e lavora ovunque” di Airbnb, supportata anche dal Ministero per lo Sviluppo economico e da Invitalia. Come hanno spiegato gli esponenti della Giunta “questa importante opportunità per il Friuli Venezia Giulia nasce dai contatti di Agenzia Lavoro & SviluppoImpresa con il Ministero dello Sviluppo Economico e con Invitalia, instaurati nell’ambito dell’attività di attrazione investimenti che, in misura sempre maggiore, si delinea come una strategia strettamente correlata all’attrazione di talenti”.
L’assessore Rosolen ha ricordato l’indagine sulle migrazioni interne de Il Sole 24 Ore che registra il Friuli Venezia Giulia come la regione complessivamente più attrattiva d’Italia, che rappresenta “un sistema aperto ad ogni forma di innovazione dell’organizzazione e delle modalità di lavoro, ponendo particolare attenzione alla qualità della vita, alla conciliazione vita-lavoro e all’impatto sociale delle attività di impresa sul territorio e nelle comunità”. “Proprio per questi motivi – ha detto ancora Rosolen – ad ottobre sarà ospitato il primo forum delle società benefit e, in tale contesto, ci fa enorme piacere essere stati selezionati tra le destinazioni mondiali più desiderabili per i lavoratori da remoto nel quadro di questo progetto di Airbnb”.
Da parte sua l’assessore Bini ha rimarcato come il Friuli Venezia Giulia sia una regione che con i fatti sta dimostrando di essere sempre più ricercata dai turisti e dalle imprese. “Questo perchè sono state attuate delle scelte e delle politiche da parte dell’Amministrazione regionale finalizzate al fatto che, per una somma di situazioni, sia conveniente venire in Friuli Venezia Giulia. Inoltre, segnando un cambio di passo rispetto al passato, siamo riusciti a innestare un processo di collaborazione a livello sistemico con tutti gli attori, pubblici e privati, che ci sta consentendo di conseguire importanti obiettivi come quello di oggi”. “Essendo il Fvg una della 20 sedi mondiali individuate da questa iniziativa, la collaborazione con Airbnb – ha aggiunto Bini – ci permetterà di fare ulteriormente conoscere a livello internazionale la nostra regione”. Infine il Country manager per Italia e Sud Est Europa di Airbnb, Giacomo Trovato, ha ringraziato la Regione perchè, prima delle altre, ha dimostrato di avere la giusta mentalità di fronte a un fenomeno destinato a svilupparsi sempre più nel futuro.",0.80,non-restrictive,text98
93abab68f1dda5bef0a8067b838435c5341175f2fdd9a8c42a04b87ee4f0a1f3,2024-09-02 18:19:29,it,ildenaro.it,ildenaro.it,2024-09-02, 2024/09,2024,9,"Lavoro 4.0, dove vanno i nomadi digitali? Anche l'Italia tra le destinazioni più ambite",https://www.ildenaro.it/lavoro-4-0-dove-vanno-i-nomadi-digitali-anche-litalia-tra-le-destinazioni-piu-ambite/,"Dubai, negli Emirati Arabi Uniti, mantiene per il secondo anno consecutivo la prima posizione nel report Executive Nomad Index di Savills, che elabora la classifica delle 25 migliori destinazioni per chi lavora da remoto, anche noto come “nomade digitale”. Le destinazioni incluse nella classifica vantano climi favorevoli tutto l’anno, un’elevata qualità della vita e mercati immobiliari residenziali ben sviluppati; inoltre offrono svariate agevolazioni, come programmi dedicati a persone che necessitano di soggiornare in paesi stranieri per periodi prolungati. Alcuni paesi europei e gli Stati Uniti hanno persino già stipulato trattati economici che permettono la libera circolazione delle persone per motivi personali o di lavoro. Al secondo posto, la capitale degli Emirati Arabi Uniti, Abu Dhabi, che ha rapidamente guadagnato terreno rispetto alla 4° posizione del 2023, portando così gli Emirati ad occupare i primi due posti della classifica. A seguire, molte le città costiere che continuano a registrare ottimi risultati, guidate da Malaga (3°), Miami (4°), Lisbona (5°), Barcellona (6°) e Palma (7°). La prima Italiana è Palermo (22°): il capoluogo siciliano vanta un ricco patrimonio e una lunga storia; è il mercato degli affitti prime più accessibile in Italia, con canoni di locazione fino al 70% più bassi rispetto, ad esempio, a quelli di Firenze.

“Negli ultimi due decenni, Palermo ha beneficiato di significativi investimenti pubblici e privati e la città sta ora vivendo una rigenerazione culturale ed economica”, afferma Danilo Orlando, Head of Residential di Savills per l’Italia. “Questo offre anche opportunità per le startup negli spazi commerciali della città, che di solito hanno affitti più bassi rispetto ad altre località italiane”. Per quanto riguarda il vertice della classifica, sia Dubai che Abu Dhabi ottengono il punteggio più alto in diverse categorie; tuttavia, Dubai ha un netto vantaggio rappresentato dall’efficienza dei collegamenti aerei che la colloca davanti alla propria Capitale; il suo principale aeroporto, Il Dubai International, è il più trafficato al mondo per numero di passeggeri internazionali mentre il secondo aeroporto della città, l’aeroporto Al Makhtoum, dopo l’espansione recentemente annunciata, diventerà il più grande aeroporto del mondo. “Dubai e Abu Dhabi sono destinazioni altamente appetibili per gli executive nomad, perché offrono tutto ciò di cui si ha bisogno per condurre uno stile di vita confortevole sia a livello personale che professionalmente, dalle infrastrutture moderne all’alta qualità della vita”, afferma Andrew Cummings, Head of Residential Agency Middle East di Savills.",0.80,restrictive,text99
00818724c75a4346e590dca8799c40e4eb4d01ec8b995b38f91cc62b7f3c8433,2024-03-07 6:33:21,it,mediaset.it,mediaset.it,2023-02-27, 2023/02,2023,2,"Nomadi digitali, la storia di Grazia: ""Addio ufficio e routine, ora lavoro viaggiando""",https://www.tgcom24.mediaset.it/magazine/nomadi-digitali-la-storia-di-grazia-addio-ufficio-e-routine-ora-lavoro-viaggiando_61635214-202302k.shtml,"Lavorare viaggiando. Viaggiare lavorando. È la filosofia dei nomadi digitali o remote worker , persone che ""di base amano lavorare e hanno la fortuna e, soprattutto, la volontà di poter svolgere la loro professione - aziende permettendo - da qualsiasi parte del mondo, vivendo in co-living space , case attrezzate come uffici, Wi-Fi super veloci, sale riunioni, stampanti e tutto il necessario per lavorare"", spiega una di loro, Grazia Zuccarini , che Tgcom24 ha intervistato.
Il fenomeno è in costante crescita , soprattutto dopo che la pandemia ha sdoganato il lavoro agile. Come riporta il sito nomadidigitali.it , secondo quanto emerge da un rapporto pubblicato a settembre 2021 dal portale Brother Abroad , oltre 35 milioni di persone si limitano digital nomad . Durante e dopo la pandemia, sono stati creati anche dei visti ad hoc: oggi sono più di quaranta i Paesi che lo concedono (secondo certi requisiti). ""Imparare a lavorare viaggiando è una grande cosa. Ti cambia la vita .Peccato che in Italia il fenomeno non sfondi, far capire ai brand nostrani che vai via per due mesi ma che comunque continui a lavorare non è facile"", spiega Zuccarini, 50 anni, origini umbre, ma milanese d'adozione, che lavora come esperta di relazioni pubbliche e comunicazione globale per diverse aziende.Ecco la sua testimonianza.
Tutti possono diventare nomadi digitali? Venire? È una decisione che si concorda con l'azienda?  
Dipende dall'azienda per cui si lavora e dalla professione che si svolge. Spesso i nomadi digitali sono startupper, cioè persone che hanno la propria start up e che quindi sono liberi di lavorare da dove vogliono. Questo ""movimento"" si collega un po', anche se è nato prima, a quello della Grande Dimissione (grandi dimissioni). Tanta gente si è stufata di lavorare in azienda, stare in ufficio e fare turni assurdi e ha deciso di creare la propria start up e lavorare da qualsiasi parte del mondo. Un fenomeno che è esploso durante la pandemia. Basti pensare che nel 2020, in pieno Covid, Barbados ha inventato il visto per digital nomad, che permette di stare lì un anno, ovviamente garantendo di avere un certo guadagno mensile per poter effettivamente pagare le spese mentre si soggiorna nel Paese.

Perché ha scelto di diventare un nomade digitale? Può raccontarci la sua esperienza? 
Nel 2019, dopo 23 anni di tesserino timbrato in azienda nei quali mi sono occupata di pubbliche relazioni e comunicazione globale (ho lavorato per aziende come Ferragamo, Dolce&Gabbana e Shiseido), ho deciso di prendermi un anno sabbatico, di rimettermi a studiare e inseguire il sogno di sempre: quello americano. Mi ero stufata di stare in azienda ea Milano. Così, ho lasciato il capoluogo lombardo e mi sono trasferita a Los Angeles, dove ho preso un master all'Università della California. Abitavo in un monolocale che avevo trovato su Airbnb. Ai tempi, non avevo idea esistessero i nomadi digitali, il fenomeno non era diffuso come ora. Poi la pandemia, il lungo divieto di viaggio imposto da Biden per possessori di visti di lavoro come il mio (per la precisione, il mio è un talent visa, riconosciuto a chi, per la sua storia professionale, si ritiene possa trovare quasi sicuramente lavoro) e finalmente nel 2022 il ritorno a Los Angeles. Nel frattempo, avevo ripreso a lavorare come consulente per diverse aziende con sede in Italia. 
Come nel 2019, ho cercato un alloggio su Airbnb ma qualcosa era cambiato. Ho trovato una moltitudine di annunci di co-living space o house/office per digital nomad. Mi si è aperto un mondo: ho inizio a informarmi e ho scoperto che proprio durante la pandemia e grazie alla stessa, il mondo del lavoro e il modo di vivere sono cambiati (almeno fuori dall'Italia). Così, ho deciso di unirmi al ""movimento/trend dei digital nomad"".
 
Cosa sono i co-living space e come si vive in quegli ambienti? 
Si tratta di belle case con almeno 5-6 stanze (di base, solo una, la più cara, con bagno privato), attrezzate come uffici, nelle quali arrivano continuamente persone di tutte le nazionalità, soggiornano per un po' e poi ripartono. Se una persona fa parte di una community di nomadi digitali come me - la mia si chiama ""Outsite"" - può spostarsi continuamente in ogni parte del mondo, sempre continuando a lavorare, e non è mai sola. All'interno dei co-living space ,  ognuno ha i propri fusi orari. Nell'ultima casa in cui sono andata, ad esempio, mentre facevo le riunioni con le cuffie, un altro nomade digitale faceva yoga con i pesi.

Gli spazi comuni sono gestiti con regole ferree. Nel frigorifero, per identificare il cibo, è necessario applicare delle etichette con il proprio nome su ogni confezione. Per entrare vengono forniti dei codici, perché le chiavi non si usano più. Una volta alla settimana, la community manager crea eventi di socializzazione per integrare i nuovi arrivati. L'età massima per entrare a far parte di queste comunità è piuttosto bassa: 55 anni. Ora, si stanno creando anche community ad hoc per le famiglie che vogliono abbracciare questo stile di vita (con relativi programmi di inserimento scolastico per brevi periodi per i bambini). Esistono, inoltre, app dedicate per eventi e anche dating app ad hoc come Nomads Soulmates. L'organizzazione di questo fenomeno è favolosa. Il bello è che ci si ritrova in qualsiasi parte del mondo.
Adesso sto partendo di nuovo, andrò ancora in una delle case della community di ""Outsite"" a Los Angeles, e potrei condividere gli spazi con qualcuno che ho già incontrato. La sensazione di tornare a casa in un Paese straniero e complicato come l'America, aprire la porta del posto dove vai a vivere e trovare qualcuno che già conosci è bellissima. Continuerò a lavorare, incontrerò nuove persone, farò lezioni di surf all'alba e di yoga al tramonto.
Come hanno reagito le aziende per cui lavora al suo essere un nomade digitale ?  
La capa di un'azienda per cui lavoro non mi ha detto assolutamente niente, anzi si è illuminata quando le ho raccontato del mondo dei digital nomad. Invece, le altre imprese mi hanno fatto un sacco di storie all'inizio, pur essendo consulente esterno e non dovendo andare in azienda. Dico la verità, far capire ai brand che vai via per due mesi ma che comunque continui a lavorare - io mi sveglio alle 3.30 di mattina per essere operativa nel pomeriggio italiano - non è facile. Gli italiani sono abituati a vederti sempre presente in ufficio. Quindi capisco la riluttanza. Tuttavia, nel resto del mondo lavorare a distanza è diventato la normalità. Le aziende hanno capito che risparmiano e che è importante viaggiare e lavorare insieme, tra l'altro è stato dimostrato che con questa modalità la produttività aumenta. Imparare a lavorare viaggiando è una grande cosa. È un sacrificio - basti pensare alla sveglia alle 3.30 - però ne vale la pena. Peccato che in Italia questo fenomeno non sfondi. 

Quindi secondo lei l'Italia non è pronta ad abbracciare questo fenomeno in ""uscita"". E in entrata? 
Nemmeno. L'Italia non è pronta ad accogliere stranieri che vengono a lavorare qua. Le materie prime per il lavoro a distanza sono un Internet super veloce e una connessione garantita. E in certe nostre zone mancano.
Conta di fare la nomade digitale per tutta la vita? 
No, tutta la vita non credo. Spostarsi sempre è pesante, così come i fusi orari. Lo dimostra il fatto che la maggior parte dei nomadi digitali è giovane. Io poi mi posto sempre tra Milano e Los Angeles. Da Los Angeles se posso vado in Nicaragua o in Costa Rica, ma per una settimana. Ora ho aperto la mia agenzia di comunicazione in Italia e ho clienti anche in America. Voglio essere un nomade digitale con una base e vorrei che chi si affida a me accetti il ​​fatto che io possa viaggiare continuamente.  
Perché consiglierebbe di diventare un nomade digitale? 
Perché partire e andare all'estero è una grande risorsa. Ti cambia la vita. La possibilità di conoscere, di vivere con altre persone di cui non sai niente, di abituarti a condividere gli spazi è una grande ricchezza. Parli continuamente, pratichi la lingua. Lo consiglierei in particolar modo ai giovani italiani. Insegno all'Università e vedo che tanti ragazzi dopo gli studi non sanno cosa fare, non sanno dove sbattere la testa. Ecco, perché non inventarsi la propria start up e vivere all'estero come digital nomad ? Certo, non tutti possono permetterselo, però ci sono anche delle zone dove è possibile stare senza spendere tanto.L'America è un po' più complessa perché lì non esiste il visto ad hoc per nomadi digitali. È più rigida. Mentre ci sono delle altre nazioni che permettono di rimanere un anno e poi rinnovare. Ci sono tantissimi giovani che, per esempio, stanno facendo attività in Portogallo. Insomma, consiglierei mille volte di fare questa vita.",0.80,restrictive,text100
b48588dac084307c33d34798cf538611b5764fc9ce9c023ca43eeb4383a3746a,2024-04-27 17:31:58,it,adnkronos.com,adnkronos.com,2022-11-23, 2022/11,2022,11,"Nomadismo digitale, cresce e attrae talenti anche grazie a tecnologia",https://www.adnkronos.com/nomadismo-digitale-cresce-e-attrae-talenti-anche-grazie-a-tecnologia_5RHBSOYOPDzUyqDCHHXCly,"La pandemia da Covid-19 ha rappresentato un punto di svolta che ha sdoganato modalità di lavoro ibride, come smartworking e lavoro da remoto. Una delle ultime tendenze comparse sul mercato è quella del 'nomadismo digitale': un fenomeno in crescita che comprende tutta quella categoria di dipendenti che lavorano in un Paese diverso da quello in cui si trova la sede dell’azienda. Secondo l’osservatorio di Littler, il più grande studio di diritto del lavoro a livello globale, il nomadismo digitale è in aumento: nell’ultima edizione dell’indagine European Employer Survey, che ha coinvolto circa 700 responsabili delle risorse umane e avvocati interni alle aziende nel Vecchio Continente, il 73% degli intervistati ha dichiarato di avere dipendenti 'nomadi digitali', rispetto al 61% del 2021.

Tante le opportunità, soprattutto per spalancare le porte a talenti e professionisti specializzati, ma tante anche le sfide per le aziende, soprattutto in termini logistici e normativi. Sempre secondo i risultati dell’indagine emerge chiaro un sentiment di preoccupazione tra le aziende, come dichiarato dalla stragrande maggioranza (89%) per rischi legali, implicazioni fiscali e altri problemi occupazionali che ne derivano. Come sottolineano Carlo Majer ed Edgardo Ratti, co-managing partner di Littler Italia, ""i datori di lavoro sono naturalmente preoccupati per le implicazioni che può portare questa nuova modalità di lavoro, in particolare per le aziende che hanno sede nel Regno Unito dopo la Brexit: purtroppo, le aspettative dei dipendenti non sono allineate con la realtà del sistema legale globale, in quanto per i datori di lavoro è davvero impegnativo rendere il 'lavoro da qualsiasi luogo' una realtà"".

Da un punto di vista normativo, prosegue Alessandro De Palma, Partner area Labour dello studio legale Orsingher Ortu, “è indubbio che, a seguito del periodo pandemico, il fenomeno della digitalizzazione del lavoro, sempre più 'agile' e sempre meno radicato al concetto (fisico e giuridico) di un ‘cartellino da timbrare’, abbia interessato, e stia tuttora interessando, un numero sempre crescente di imprese"". ""Non di rado - avverte - questo nuovo modello organizzativo supera i confini nazionali, tanto che sempre più spesso aziende italiane sono chiamate a gestire la richiesta di dipendenti che, per poche settimane o per periodi ben più prolungati, intendono lavorare dal lungo mare della Costa Azzurra, o da uno chalet delle Alpi svizzere. Purtroppo, manca ad oggi una disciplina organica che regoli queste fattispecie sotto i molteplici, e non semplici, profili coinvolti (giuslavoristico, fiscale, previdenziale, assicurativo). In attesa che il mondo legislativo si adegui a quello del lavoro, sempre più dinamico e in rapida trasformazione, suggeriamo alle aziende di adottare un approccio accorto e consapevole, in modo che lo smart working o il nomadismo digitale siano fonte di opportunità e maggior produttività, e non di rischi e criticità non ponderate”.

Tra gli stimoli che fanno crescere il nomadismo digitale, c’è sicuramente l’aspirazione dei lavoratori di abbracciare uno stile di vita più flessibile e autonomo che possa migliorare l’equilibrio tra lavoro e vita privata, così come per le aziende l’opportunità di sfruttare questa leva per attrarre e trattenere nuovi talenti. Si trova d’accordo Marco Brignoli, co-fondatore di Mirai Bay, una delle più innovative e promettenti realtà di digital marketing e growth hacking in Italia, partecipata da Joe Bastianich, che commenta: “Il nomadismo digitale, secondo la nostra esperienza, sta vivendo uno sviluppo naturale, che può rappresentare per le aziende una leva strategica per accogliere nuovi talenti"".

""Permettere ai propri dipendenti di lavorare da qualsiasi luogo, viaggiando per il mondo, è un’opportunità preziosa per incontrare le esigenze emerse soprattutto dai più giovani: vivere un’esperienza professionale motivante, rispettosa del work-life balance e capace di generare valore a un livello più profondo della mera dimensione economica. A questo scopo, è necessario maturare i principi di libertà e responsabilità, valori fondamentali che promuoviamo in Mirai Bay. D’altro canto, diventa compito delle imprese preoccuparsi di organizzare momenti di condivisione dentro e fuori l’ufficio, per incentivare il team building e aiutare i membri dei team a costruire un legame profondo”, sottolinea.

“Il nomadismo digitale è certamente uno dei tanti temi che, a seguito dell’avvento dello smart working nella vita di moltissime persone, sono entrati nel gergo comune del mondo del lavoro. Spesso, quando si parla di nomadismo digitale, si pensa a una persona alla scrivania con vista su una spiaggia tropicale. Si tratta di stereotipi idealizzati e stili di vita irrealistici, la verità è che c’è molto di più. In Italia, per esempio, il nomadismo digitale offre opportunità enormi per ripopolare le aree interne e i comuni abbandonati, rimettendo in circolo economie stagnanti e rispondendo alla sempre più crescente necessità di orari di lavoro flessibili e costi della vita inferiori a quelli spesso insostenibili delle grandi metropoli”, spiega Edoardo Vitale, Content Manager di Mine Studio, agenzia creativa che, con Siamomine, ha sviluppato un progetto editoriale fresco e contemporaneo che si occupa di indagare le tendenze e i fenomeni del lavoro digitale.

“Quello che emerge dalle statistiche è innanzitutto una disparità di base: a dichiararsi nomadi digitali sono soprattutto bianchi europei (76%), seguiti da latino/ispanici (10%), asiatici (8%) e afrodiscendenti (6%). Molti paesi si stanno già organizzando per sfruttare il potenziale economico del nomadismo digitale, attraverso facilitazioni fiscali e burocratiche, ma anche in termini di infrastrutture e servizi, e questo potrebbe essere il momento adatto per trovare soluzioni affinché questa nuova forma di lavoro non rimanga un privilegio esclusivo delle fasce più ricche della popolazione”, chiarisce.

In questo scenario, la tecnologia ha un ruolo fondamentale per rendere possibile una modalità di lavoro impensabile fino a pochi anni fa e per semplificare aspetti di gestione amministrativa che si devono basare su trasparenza, sicurezza e governo del processo. Basti pensare alla gestione delle spese, come commenta Davide Salmistraro, Country Manager in Italia di Soldo, l’azienda leader nello spend management a livello europeo: “Il fenomeno della remotizzazione dei dipendenti rende imprescindibile la digitalizzazione in tutte le sue sfaccettature: anche quella dei pagamenti delle spese aziendali. Diventa infatti impensabile gestire trasferte, anticipi di cassa e rimborsi spese in modo tradizionale, con un passaggio di contanti o bonifici e la spedizione via posta dei documenti di rendicontazione. Sia per lo spreco di tempo e di soldi che di sicurezza nella gestione dell’intero processo"".

""E non è un caso - prosegue - che le aziende nostre clienti, che impiegano moltissimo personale all’estero, sia per missioni temporanee che come coordinamento di più funzioni in luoghi strategici per il business, abbiano identificato in Soldo il giusto strumento, grazie alla sua capacità di rendere attivi 24 ore al giorno e 7 giorni su 7 il controllo e la gestione delle spese di tutti i dipendenti di una impresa. Senza problemi di valute, di gestione emergenze e imprevisti e soprattutto garantendo un flusso di cassa a piena tutela sia dei dipendenti sia dell’azienda, che con la nostra soluzione ha la certezza di sapere in ogni momento chi spende quanto in cosa"".

Lavorare al di fuori dei confini aziendali richiede condizioni tali da soddisfare le esigenze di efficienza, portabilità e connettività necessarie per mantenere il livello di produttività e affidabilità richiesto. Se da un lato, la tecnologia offre sempre maggiori opportunità per accedere e organizzare in maniera ottimale dati e file, d’altro canto genera anche nuove sfide per le aziende in termini di archiviazione, backup e protezione dei dati sensibili.

Come commenta Fabrizio Keller, Senior Product Marketing Manager di Western Digital, “le aziende si trovano oggi a gestire nuove modalità di lavoro, dove nomadismo digitale, lavoro da remoto e altre forme ibride sono diventate ormai la nuova normalità""."" Tuttavia, queste trasformazioni nel mondo del lavoro hanno introdotto nuove sfide in termini di archiviazione, backup e protezione dei dati sensibili. Secondo i risultati di una ricerca commissionata da Western Digital nel 2021, il 63% dei data manager intervistati in Italia ha visto aumentare incidenti e minacce alla sicurezza dei dati negli ultimi 12 mesi"", puntualizza.

""Nell’ambiente aziendale di oggi, l’aumento dei rischi per la sicurezza, il comportamento dei dipendenti e l’enorme volume di dati prodotti possono rendere difficile per le organizzazioni rimanere al passo con le sfide che sicurezza e archiviazione richiedono. Con l’evoluzione della tecnologia, dipendenti e datori di lavoro sono alla ricerca di nuove soluzioni per archiviare e condividere i dati sensibili in modo più sicuro. La combinazione tra un’infrastruttura adeguata, che integri piattaforme di crittografia, per archiviare e condividere i dati sensibili, e una maggiore formazione dei dipendenti sulle minacce a cui possono esporre la propria organizzazione contribuirà a migliorare il panorama delle minacce e a ridurre i rischi”, conclude.

",0.80,restrictive,text101
a807101ca4f85d528d90dc6c0b73028f2a9f46b4d2f88c7c1966c63fb5ed2d51,2024-08-03 15:02:00,it,ildispariquotidiano.it,ildispariquotidiano.it,2022-05-05, 2022/05,2022,5,"Nomadismo digitale: l’Italia accoglie e si prepara ad essere terreno fertile per nuove figure professionali, i nomadi digitali",https://www.ildispariquotidiano.it/it/nomadismo-digitale-litalia-accoglie-e-si-prepara-ad-essere-terreno-fertile-per-nuove-figure-professionali-i-nomadi-digitali/,"La pandemia di Covid – 19 se da un lato ha tolto tanto alle persone soprattutto in ambito di socialità in alcuni settori ha accelerato e spianato la strada a nuovi territori professionali fino al 2020 rimasti inesplorati, o comunque ad appannaggio di pochi.

Si chiamano nomadi digitali e sono i figli dello smartworking.
Cos’è il nomadismo digitale?
Il “nomadismo digitale” è un fenomeno molto diffuso a livello mondiale, ancora prima della pandemia, ma ora esploso anche in Italia e soprattutto nelle regioni del Sud.
Non esiste una definizione da manuale per classificarlo, ma possiamo dire che chi sceglie di essere un “nomade digitale” ha a cuore la propria libertà e sfrutta al massimo le potenzialità offerte dal lavoro agile.

Il nomade digitale quindi sfrutta al massimo le nuove tecnologie affinché il lavoro segua la persona ovunque essa si trovi. Cambiando in questo modo anche il concetto di lavoro, che si slega dal concetto di  una sola città, un solo ufficio o un singolo spazio fisico definito come “posto di lavoro”.
Interessante è anche il fatto che con il nomadismo digitale si va concretamente oltre all’ormai conosciuto “smart working” che, nell’arco del 2020 e del 2021, ha fatto scoprire a molti di noi la possibilità di poter lavorare da remoto e distanti dalla propria postazione di lavoro, con tutti i vantaggi e gli svantaggi del caso.

Il sud che rilancia il concetto di digitale
Con il controesodo registrato durante il primo grande lockdown del 2020 sono stati 100mila i giovani tornati al Sud per lavorare in smart working per le aziende del Nord. Molti lavoratori hanno approfittato della pandemia per tornare nei luoghi d’origine, dove sono nati spazi di co-working e hub innovativi.

Medie e piccole imprese hanno così ripensato agli spazi comuni di ufficio stravolgendoli e rendendoli più adatti a brevi meeting e incontri con sistemi di connessione da remoto sempre più sofisticati e agevoli.

Emmemedia Web Agency, è una delle realtà napoletane che da subito ha fiutato il futuro delle nuove tendenze professionali e in piena pandemia ha ridefinito gli spazi interni dei suoi uffici adattandoli a questo nuovo scenario e consentendo ai suoi lavoratori di lavorare da remoto sempre connessi ma con la libertà di essere ovunque si voglia.




",0.80,restrictive,text102
c497ff2c8e5327ec977e8e0ff03960183bc2c61a831f334eb5866d17b1a04b81,2024-08-06 22:38:44,it,ansa.it,ansa.it,2022-04-29, 2022/04,2022,4,"Professionista e in cerca esperienze, ecco Nomade digitale 2.0",https://www.ansa.it/sito/notizie/cronaca/2022/04/29/professionista-e-in-cerca-esperienze-ecco-nomade-digitale-2.0_297e8325-477f-4989-8f9d-deb7c51b34d3.html,"Professionista, con un grado di studi elevato, equamente diviso tra uomini e donne e con il grande sogno di lavorare viaggiando (e non solo di viaggiare per lavorare).
È il ritratto del Nomade digitale 2.0, categoria a metà tra turista e lavoratore, protagonista del nuovo forum ANSA-Incontra dal titolo Italia, un Paese per nomadi digitali?, a cura della Redazione cultura e turismo, in streaming venerdì 29 maggio alle 12 su ANSA.IT

Un trend che esisteva già prima del 2020 e ""che la pandemia ha solo accelerato"", racconta ad ANSA-Incontra Alberto Mattei, presidente dell'associazione italiana nomadi digitali che con Airbnb ha appena stilato il Secondo Rapporto sul Nomadismo Digitale in Italia.
    ""Durante la pandemia negli Usa il numero è raddoppiato e statistiche non ufficiali contano 35 milioni di nomadi digitali nel mondo - dice - Dimenticate però il ventenne freelance zainetto in spalla. In Italia l'età media è intorno ai 37-40 anni. All'estero sono un po' più giovani, perché il concetto di digitalizzazione e lavoro da remoto è maggiormente diffuso. E non ci sono grandi differenze di genere"" (il 54% sono donne).
    ""La maggior parte - prosegue Mattei - sono dipendenti o collaboratori di aziende. E lavorano principalmente nel mondo della comunicazione, marketing e information tecnology. Il 43% degli intervistati in Italia preferirebbe andare nelle regioni del sud e nelle isole. Il 93% sarebbe disponibile anche a soggiornare in piccoli comuni o aree marginali"". Gli ostacoli? ""Ovviamente ci sono delle condizioni ritenute necessarie - aggiunge il Country Manager di Airbnb Italia, Giacomo Trovato - Il 65% degli intervistati cita internet, il 61% il costo della vita ma il 40% anche le attività culturali"" da vivere sul territorio.
",0.80,restrictive,text103
be00387d4b735de5ce708c8519e8f83651ded36d572fbb45f06e528a453b08f7,2024-02-24 6:35:09,it,lanazione.it,lanazione.it,2023-07-22, 2023/07,2023,7,"Smart working, come (e dove) trovare gli alloggi adatti al lavoro da remoto",https://www.lanazione.it/economia/smart-working-dove-lavorare-jdxuabp8,"Lavorare da remoto dalla spiaggia di un Paese esotico, da un borgo disperso nella campagna toscana o dai pub o dai locali di una delle tante città europee ed extraeuropee - da Londra a Miami – che forniscono connessioni wifi potenti e gratuite. Oggi si può e lo fanno sempre più lavoratori, come si evidenzia nella ricerca condotta da https://www.casinoitaliani.it/. Programmatori di software, manager, specialisti in social media e comunicazione diventano sempre più spesso nomadi digitali. Lo è diventato, da anni, il montecatinese Christian Cannata, che continua a girare il mondo con il suo inseparabile computer portatile.

Come trovare l’alloggio più adatto allo smart working

Oggi è è più facile trovare strutture ricettive, ma anche camere in affitto, che consentono di stare nello stesso posto diverse settimane senza spendere un patrimonio. Basta andare su Airbnb per trovare soluzioni di questo tipo, ma sono nate anche app e portali più specifici, che consentono di ricercare i posti più adatti allo smart working. C’è per esempio daybreakhotels.com, che raccoglie le proposte degli alberghi per lavorare da remoto. Volendo si può prenotare la camera solo per le ore diurne e utilizzarla come ufficio. Ovviamente viene garantita la connessione wifi, compresa nel prezzo. Una soluzione di questo tipo la propone ad esempio l'hotel The Frame in via Panzani a Firenze. Ma basta scegliere come destinazione una delle capitali europee, quali Londra, per avere poi l’imbarazzo della scelta. Tramite altri portali, come agriturismo.it, è possibile ricercare i luoghi rurali più adatti per lavorare da remoto, come l'agriturismo Fontelisa a Magliano in Toscana, a due passi dal parco dell'Uccellina, o Borgo del Sole a San Romano in Garfagnana. D'altra parte, sempre più giovani, ma non solo, decidono di diventare nomadi digitali. Lo confermano delle recenti indagini a livello nazionale, secondo cui il 10 per cento degli italiani ha già adottato questo stile di vita e il 64 per cento è attratto dall'idea di adottarlo.

Le destinazioni migliori per lavorare da remoto in Toscana

Secondo una ricerca di Casino Italiani, la migliore città della Toscana per i nomadi digitali è Arezzo, con un punteggio di 4,84/10, seguita da Prato con non molta differenza di punteggio (4,68/10). Ad Arezzo, la velocità media di download di internet è di 100,85 megabyte al secondo (mbps), più lenta del 29 per cento rispetto al capoluogo toscano, Firenze (143,37 mbps), che si posiziona terzo nella regione. La città di Arezzo ha però i prezzi di affitto più convenienti in Toscana, con un costo medio di 7,84 euro al metro quadrato, 58 per cento più economico rispetto a Firenze. Siena è quarta: si tratta della città con il tasso di criminalità più basso in Toscana, con 2.649 crimini segnalati per 100mila persone, mentre Firenze registra il tasso di criminalità più alto in regione e il quarto più alto del paese (5.437 per 100mila persone). Dopo Siena, tra le destinazioni migliori per i nomadi digitali, troviamo Livorno, quindi Grosseto, Pisa, Pistoia e Lucca. Massa Carrara ha invece ottenuto il punteggio più basso tra tutte le province della Toscana (2,03/10) e si è posizionata come la seconda peggiore città del paese per i nomadi digitali. Nessuno dei capoluoghi di provincia toscani rientra però nella top ten delle destinazioni italiane migliori per i nomadi digitali. La prima è Cremona, sia per gli affitti convenienti, sia perché ha uno dei tassi di criminalità più bassi d'Italia.",0.80,restrictive,text104
d1b562026fe1be984292b0f87b9b0d76543d0f98ca2818abc29fd1cec721a28c,2024-04-27 2:41:57,it,ligurianotizie.it,ligurianotizie.it,2022-12-05, 2022/12,2022,12,"Nomadi digitali, anche la Liguria tra le migliori mete per lo smart working",https://www.ligurianotizie.it/nomadi-digitali-anche-la-liguria-tra-le-migliori-mete-per-lo-smart-working/2022/12/05/522636/,"Il fenomeno dei nomadi digitali è sempre più in espansione. Chi ha deciso di avere come ufficio il mondo, è perennemente alla ricerca di nuovi spazi e luoghi per lavorare in libertà, anche nel territorio italiano.

Le mete preferite dai nomadi digitali in Italia

Essere nomadi digitali in Italia è un’ottima scelta, grazie alla bellezza del paesaggio e alle infrastrutture all’avanguardia. Due zone sono in particolare appetibili per chi vuole lavorare a distanza:

– La Liguria, regione affascinante nella quale i paesaggi montani e collinari si alternano a spiagge suggestive e a un mare pulito. Le mete liguri scelte dai nomadi digitali sono soprattutto la bellissima Lerici, con i suoi echi passati di scrittori e poeti come Lord Byron, Sanremo, grazie alla presenza di molto spazi di coworking e il sorprendente borgo medioevale di Colletta di Castelbianco, dove ogni casa è connessa a moderne reti con cablaggi a fibra ottica.

– Brindisi, seguendo il trend del south working, grazie a una convenzione tra il colosso Airbnb e gli enti locali della città pugliese e della sua provincia, ha stipulato un accordo che promuove l’opportunità di soggiorni a lungo termine, favorendo dal punto di vista pratico e amministrativo lo smart working in tantissimi alloggi della zona.

Quali sono i lavori principali che possono essere svolti come nomade digitale? 

Parlare di smart working può essere un po’ generico, in quanto non tutti i lavori si prestano a essere totalmente svolti in una situazione di nomadismo digitale. Ecco, infatti, le tre principali attività che possono essere portate avanti in qualunque parte del mondo.

Programmatore informatico

Il programmatore informatico si occupa di lavorare sui codici sorgente, il linguaggio necessario a creare e far funzionare il software presente in tutti i dispositivi informatici a nostra disposizione, quali PC e smartphone. Per diventare un buon programmatore è necessario un percorso formativo specifico, anche di livello universitario, e la volontà di aggiornarsi continuamente. Sono necessarie, inoltre, buone doti analitiche e comunicative, per dialogare in modo efficace anche con il cliente.

Copywriter

Il copywriter si occupa di ideare e scrivere testi persuasivi, in grado di portare il lettore a compiere una determinata azione, ad esempio un acquisto. Per ottenere questo risultato è necessario saper scrivere in modo corretto e conoscere perfettamente il target a cui rivolgersi. La formazione per diventare copywriter può iniziare dalla lettura di blog e testi inerenti al tema ma se si vuole fare un salto di qualità è necessario specializzarsi, seguendo ad esempio un master in content writing e scrittura creativa, proposti da alcuni esperti nel campo della formazione. È inoltre di grande aiuto la pratica sul campo, per creare la giusta esperienza.

Social Media Manager

Questa figura professionale si occupa di gestire i canali social di brand, aziende e organizzazioni varie, al fine di ottimizzare il contributo che tali social possono fornire al business di questi soggetti. La sua formazione base si sviluppa nel campo del marketing e della comunicazione, a cui spesso si aggiungono corsi di specializzazione e di aggiornamento. È infatti vitale per questo professionista conoscere i vari trend e le frequenti variazioni degli algoritmi dei social.",0.80,restrictive,text105
03b6cda4530cd4a43d294123984160de129ae45db77aa574e97dbc4d44fe0a22,2024-02-21 3:23:31,it,unionesarda.it,unionesarda.it,2023-09-15, 2023/09,2023,9,"“Work from Ollolai”, incontro pubblico con la prima nomade digitale",https://www.unionesarda.it/news-sardegna/nuoro-provincia/work-from-ollolai-incontro-pubblico-con-la-prima-nomade-digitale-tkhjsai5,"Il progetto Work from Ollolai prosegue nelle sue attività, con l'incontro pubblico “I Lavori del Presente”: Designer per User Experience (UX Designer).

Previsto per il prossimo 19 settembre (ore 17), nell’aula Consiliare del Comune, è frutto della sinergia fra l’amministrazione comunale e l’associazione “Sa Mata-l’albero delle idee”.

«Nell’occasione la designer statunitense Clarese Partis – dichiara il sindaco Francesco Columbu -, prima nomade digitale al paese, condividerà le sue conoscenze professionali. Presentando gli strumenti utilizzati nel campo e una panoramica delle sue attività quotidiane».

«Questo incontro – dichiara Luca Columbu (Director of Software Development, Infor, USA) - è aperto a tutti ed è gratuito. Sarà di grande valore soprattutto per gli studenti delle scuole superiori e delle università».

Soddisfatta la presidente di Sa Mata, Veronica Matta: «Una straordinaria opportunità di realizzazione individuale e di svolta economica per Ollolai, divenuta in tutto il mondo destinazione attraente e ospitale per remote worker e nomadi digitali».",0.70,restrictive,text106
984bd3b6bd77aff389165ce7abe6894fe24609bbe20ac3783e9994582371d47e,2024-08-08 17:23:41,it,ansa.it,ansa.it,2024-08-08, 2024/08,2024,8,Acquisti case nell'Isola anche da Usa per lavorare da remoto,https://www.ansa.it/sardegna/notizie/2024/08/08/acquisti-case-nellisola-anche-da-usa-per-lavorare-da-remoto_c38c8e83-3c22-4869-8efb-765fb3663d86.html,"Dagli Usa, dalla Germania e dalla Svizzera per lavorare in Sardegna.
Scelgono spesso Cagliari e il sud dell'Isola e acquistano casa.

Negli ultimi 12 mesi richieste in crescita del 19,1%. Le case dal valore tra i 250 e i 500mila sono le più desiderate.
    Una tendenza confermata anche dall'ultimo report di Gate-away.com, il portale immobiliare per chi deve vendere casa.
    Hanno adocchiato l'Isola anche residenti di Gran Bretagna, Francia, Canada e Olanda. Si tratta di persone comprese in un'età che va dai 45 ai 54 anni. Ma è una fetta di mercato in forte crescita anche la fascia fra i 25 e i 44 anni: in Sardegna non solo più per trascorrere le vacanze o la pensione ma anche per lavorare da remoto.
    Il 78% di chi ricerca le abitazioni è sposato o convivente, con un livello culturale alto, il 54% è laureato. In prevalenza sono lavoratori dipendenti per il 35% e professionisti per il 31%.
    Per quanto riguarda i Comuni le preferenze di ricerca di una nuova abitazione premiano Quartu e il suo litorale con un 46,5% di richieste sul totale. Seguono Pula con il 20,2%, Maracalagonis (10,8%) e Cagliari (7.76%).
    Sul fronte della tipologia dell'immobile, le preferenze delle richieste vanno su ville (61,7% del totale) e appartamenti (8% del totale), magari completamente ristrutturati (47,6%) e di oltre 120 mq (64,2%). ""I numeri della provincia di Cagliari, legati alla nuova tendenza dei nomadi digitali sono indicativi di un trend positivo sul fronte dell'interesse da parte degli investitori internazionali - afferma Simone Rossi, co-fondatore di Gate-away.com. Gli stranieri visitano queste zone come turisti, si innamorano di un territorio e successivamente cominciano a cercare una nuova casa, per passarci parte dell'anno o per trasferirsi"".",0.70,non-restrictive,text107
49b1e54a8bb7c92cee13fdbb1974cc000856171cdc9f4d85598b2735e2a3bf71,2024-08-30 12:05:21,it,mediaset.it,mediaset.it,2021-06-21, 2021/06,2021,6,"Affitti brevi, Italianway lancia la startup Buytorent",https://www.tgcom24.mediaset.it/tgcomlab/affitti-brevi-italianway-lancia-la-startupbuytorent_34431872-202102k.shtml,"Italianway, il primo operatore sul mercato italiano degli affitti brevi (che dal primo gennaio al 20 giugno 2021 ha già registrato un transato di 9,5 milioni di euro di cui 2,6 milioni solo nel mese in corso) scommette sulla startup innovativa Buytorent dedicata alla compravendita di case già messe a reddito tramite locazioni brevi: per ogni immobile in vendita indicati il valore e la redditività annua di cui ha goduto il “vecchio” proprietario oltre al calcolatore del mutuo e alla previsione per i mesi futuri con il rendimento stimato mensile a beneficio dell’acquirente. 
Se si acquista un bilocale a Milano con un investimento medio di 450.000 euro, si può aspirare ad una redditività che va da un minimo del 3% ad un massimo del 5%, al netto dei costi di gestione e di intermediazione. 
Con un quinto di tale budget si può invece raggiungere il doppio della redditività investendo su una casa al mare in una destinazione secondaria come Balestrate, in provincia di Trapani.
Nel mezzo ci sono destinazioni emergenti come Trapani stessa dove, con un investimento medio di 120.000 euro, è possibile ottenere un reddito annuo superiore al 5% e godersi anche la casa per l'uso diretto nei periodi di bassa stagione.
A vantaggio degli investitori, messe nero su bianco sulla piattaforma anche piantine e planimetrie, insieme ad informazioni strategiche sull’azienda di property manager, Italianway o un partner del suo network, che gestisce la locazione breve dell’immobile.
Il progetto è nato per intercettare i desiderata dei Millenials, sempre più nomadi digitali così lontani dal concetto di prima casa come must have ma interessati ad acquistare un immobile in una big city o in destinazioni meno note del Sud e delle Isole, per fruirne come cittadini temporanei e trarne una rendita nel momento in cui il lavoro li porti altrove, e di investitori stranieri, che si innamorano delle destinazioni italiane ma che poi sono impossibilitati a fruire della proprietà acquistata se non per periodi brevissimi e necessitano di una gestione ad hoc.
Buytorent, che si rivolge a chi vuole investire acquistando una casa già messa a reddito tramite il circuito Italianway, quindi con gestione garantita da parte di operatori professionali, nasce da un’idea di Guido Foraci, founder della start up innovativa, ex market manager Sicilia e del programma Vacation Rental Italia per Expedia, prima di passare quest’anno con il ruolo di Direttore Commerciale ad Italianway, dove è subentrato a Davide Scarantino, che resta Presidente Italianway e diventa AD di Buytorent.
“Si tratta della prima piattaforma per investire su immobili a reddito chiavi in mano - spiega Foraci - ed attualmente sul portale Buytorent abbiamo in vendita una decina di immobili già a reddito tramite il network Italianway, quindi gestiti direttamente dalla nostra azienda o da uno dei nostri partner: di questi immobili il potenziale acquirente può visionare in tempo reale una serie di informazioni strategiche come il valore e la redditività annua di cui ha goduto il vecchio proprietario oltre alla previsione per i mesi futuri con il rendimento stimato mensile rispetto ai valori storici. Insieme al calcolatore del mutuo, a vantaggio degli investitori, messe nero su bianco sulla piattaforma anche localizzazione, piantine e planimetrie, classe energetica e così via, insieme ad una serie di informazioni dedicate al gestore e all’azienda di property manager, Italianway o un partner del suo network, che ha in gestione l’immobile, altro grande elemento di trasparenza nella nostra piattaforma”.",0.70,non-restrictive,text108
fad37fca258a6f3675922e1c67a87326c073b8d7cd1206d9a2251933f8753ece,2024-04-21 0:44:14,it,ansa.it,ansa.it,2024-04-18, 2024/04,2024,4,Antognolla tra i protagonisti Hospitality investment forum,https://www.ansa.it/umbria/notizie/2024/04/18/antognolla-tra-i-protagonisti-hospitality-investment-forum_9dde3cac-9038-4c4f-9662-c176c113d723.html,"Andrey Yakunin, presidente del consiglio di amministrazione di Antognolla resort & residences, è stato tra i protagonisti dell'Hospitality investment forum Emea, principale evento nel settore dell'hospitality in Germania tenutosi dal 15 al 17 aprile a Berlino.
Appuntamento che ha riunito oltre 2.500 tra esperti, investitori e professionisti del settore.
    ""Il mercato italiano dell'ospitalità è in piena espansione e sta diventando sempre più attrattivo per i grandi marchi internazionali"" ha commentato Yakunin, attraverso un comunicato diffuso dalla struttura che presiede.
""Come Antognolla, ad esempio - ha aggiunto -, stiamo collaborando con Six Senses nell'ottica di combinare i più elevati standard di ospitalità e sostenibilità internazionali con la ricchezza del patrimonio culturale umbro. Con l'introduzione delle ultime misure politico-fiscali in Italia, come ad esempio il regime di flat tax e il programma di visti per i nomadi digitali, possiamo affermare con certezza che il mercato dell'ospitalità non potrà che continuare a crescere"".
    Riguardo ad Antognolla, il castello, il borgo e la tenuta ""rinasceranno all'insegna della sostenibilità"", sottolinea chi lo gestisce. Al termine dei lavori, saranno disponibili residenze, suite d'albergo e un centro benessere di 3.000 metri quadri.
",0.70,non-restrictive,text109
1ffe764dc370c92f32745a4e5baa402c045554ae8928b808714be53f0cf62c5d,2024-08-30 9:28:49,it,adnkronos.com,adnkronos.com,2021-06-21, 2021/06,2021,6,"Arriva Buytorent, 1a piattaforma per compravendita immobili già a reddito",https://www.adnkronos.com/arriva-buytorent-1a-piattaforma-per-compravendita-immobili-gia-a-reddito_4cwH3slBFe3z5oybvsAZgl,"Investire i propri risparmi come si faceva una volta su un’ipotetica seconda casa in cui trascorrere qualche settimana di vacanza l’anno per poi lasciarla inutilizzata, in balia dell’usura del tempo, priva di manutenzione e per di più con varie imposte da pagare, è ormai un concetto obsoleto, perché non remunerativo, nel mondo immobiliare. Altra cosa è invece mettere a frutto i propri risparmi per acquistare una casa già messa a reddito tramite gli affitti brevi gestiti da un operatore professionale con un modello di business che coniuga le competenze di un team che copre tutti i segmenti del processo (dal booking al check-in, dal revenue alla manutenzione) a una forte vocazione tecnologica che ha portato allo sviluppo di un software integrato, frutto di un investimento di milioni di euro. In altre parole, un operatore che sia garante di una gestione professionale consentendo al nuovo proprietario di trarre una rendita integrativa dall’immobile senza mai perderne la disponibilità e usufruendone in prima persona, se lo desidera, per le proprie vacanze.

Ne è convinta Italianway (https://www.italianway.house/), pmi innovativa primo operatore sul mercato italiano degli affitti brevi con oltre 2.200 immobili contrattualizzati di cui più di 1.900 prenotabili direttamente sul portale italianway.house per un totale di 550mila notti complessive, che, dopo aver raccolto dal 1° gennaio al 20 giugno 2021 tramite la sua piattaforma prenotazioni per oltre 9,5 milioni di euro (2,6 milioni di transato nei soli primi venti giorni di giugno, 5,1 dal 1° maggio grazie al cosiddetto 'effetto Draghi'), scommette sulla startup innovativa Buytorent (https://www.buytorent.house/) dedicata alla compravendita di case già messe a reddito tramite locazioni brevi.

Il progetto è nato per intercettare i desiderata dei Millenials, sempre più nomadi digitali così lontani dal concetto di prima casa come must have ma interessati ad acquistare un immobile in una big city o in destinazioni meno note del Sud e delle Isole, per fruirne come cittadini temporanei e trarne una rendita nel momento in cui il lavoro li porti altrove, e di investitori stranieri, che si innamorano delle destinazioni italiane ma che poi sono impossibilitati a fruire della proprietà acquistata se non per periodi brevissimi e necessitano di una gestione ad hoc.

Buytorent, che si rivolge a chi vuole investire acquistando una casa già messa a reddito tramite il circuito Italianway, quindi con gestione garantita da parte di operatori professionali, nasce da un’idea di Guido Foraci, founder della start up innovativa, ex market manager Sicilia e del programma Vacation Rental Italia per Expedia, prima di passare quest’anno con il ruolo di direttore commerciale ad Italianway, dove è subentrato a Davide Scarantino, che resta presidente Italianway e diventa ad di Buytorent.

“Si tratta della prima piattaforma per investire su immobili a reddito chiavi in mano - spiega Foraci - e attualmente sul portale Buytorent abbiamo in vendita una decina di immobili già a reddito tramite il network Italianway, quindi gestiti direttamente dalla nostra azienda o da uno dei nostri partner: di questi immobili il potenziale acquirente può visionare in tempo reale una serie di informazioni strategiche come il valore e la redditività annua di cui ha goduto il vecchio proprietario oltre alla previsione per i mesi futuri con il rendimento stimato mensile rispetto ai valori storici. Insieme al calcolatore del mutuo, a vantaggio degli investitori, messe nero su bianco sulla piattaforma anche localizzazione, piantine e planimetrie, classe energetica e così via, insieme a una serie di informazioni dedicate al gestore e all’azienda di property manager, Italianway o un partner del suo network, che ha in gestione l’immobile, altro grande elemento di trasparenza nella nostra piattaforma”.

Buytorent indica anche i link con cui ogni singolo immobile viene promosso su Airbnb, Booking ed Expedia, i motivi per cui è consigliato, da quanto è sul mercato delle locazioni brevi oltre ad altri dettagli pratici come la presenza o meno del posto auto e dell’ascensore, il tipo di riscaldamento e persino il nome dell’impresa di pulizie che garantisce sui protocolli applicati.

“Si tratta di una vera e propria rivoluzione e la casa, grazie al progetto che abbiamo sposato in pieno, si configura sempre più come un investimento attraente perché coniuga la possibilità di utilizzo personale con un reddito alternativo”, fa sapere Davide Scarantino, presidente Italianway e appena nominato ad di Buytorent. “In principio - spiega - il primo comandamento per massimizzare la vendita di un immobile era che fosse libero, ovvero senza inquilini e senza rischio morosità. Oggi questo principio che ha tenuto banco nel mercato immobiliare per decenni va in soffitta perché le valutazioni elaborate dal Centro Studi Italianway ci dicono che, se messo a reddito tramite le locazioni brevi gestite in maniera professionale, un immobile vede aumentare il proprio valore. Per questo ci siamo innamorati subito del progetto ideato da Guido Foraci, a cui passo il testimone di direttore commerciale di Italianway, di cui mantengo la presidenza, assumendo anche quella di Buytorent, a dimostrazione di come siano legate a doppio filo le due piattaforme. Di fatto, chiunque abbia piacere di investire e abbia dei capitali finalmente ha una piattaforma di immobili gestiti professionalmente dove poter andare a comprare: in molti acquistano una seconda casa solo perché c'è qualcuno che poi gliela gestisce e gli stranieri sono attori molto importanti di questo mercato”.

“I temi aperti dal Covid come lo staycation, lo smart working, e la fuga dalle città - sottolinea Guido Foraci, palermitano, classe 1983, convinto da sempre che il mutuo conviene più dell'affitto - si sposano perfettamente con le opportunità che il grande albergo diffuso delle case italiane può creare. Sono da sempre convinto che associazionismo e professionalizzazione del settore sono gli ingredienti che possono nobilitare l'attività spesso screditata delle case vacanze e produrre valore vero per il territorio, tutto incrementale a quello già esistente. La compravendita immobiliare come la propone Buytorent è il complemento naturale in questo scenario, e può dare grandi opportunità anche a privati e piccoli investitori che, aiutati dalle grandi aziende di property management, possono estrarre reddito da situazioni che apparentemente non ne hanno"".

""Il settore immobiliare in genere in Italia è molto vecchio e rispetto al resto d'Europa siamo parecchio indietro come prop-tech; l’opportunità di applicare la tecnologia alle compravendite nella nicchia degli investimenti a reddito è una grande novità, di sicuro non nuova al mercato come business ma inedita nella modalità in cui noi la proponiamo”, conclude.

",0.70,non-restrictive,text110
157f8a89c8648d841876391013c4bd982681706e41b65b73067fd791a754fe18,2024-07-03 3:14:44,it,galluraoggi.it,galluraoggi.it,2022-03-16, 2022/03,2022,3,"Calangianus, approvato il piano per il Pnrr che delinea il futuro del paese",https://www.galluraoggi.it/calangianus/pnrr-calangianus-progetto-approvato-16-marzo-2022/,"Va avanti il progetto di rigenerazione sociale e culturale di Calangianus. La giunta comunale ha approvato il piano di riqualificazione del paese, che avverrà con i fondi del Pnrr, circa 1 milione di euro, attraverso la partecipazione a un avviso pubblico per l’ottenimento dei fondi.
Le idee sono state presentate, quindi, alla selezione indetta con “l’avviso pubblico per la presentazione di proposte di intervento per rigenerazione culturale e sociale dei piccoli borghi storici da finanziare nell’ambito del Pnrr Misura 2.

Sono già delineate le intenzioni dell’amministrazione comunale guidata da Fabio Albieri di rendere Calangianus un paese di impronta moderna, internazionale, tecnologica e soprattutto incentrato sulla cultura. Questo avverrà grazie alla valorizzazione dello storico comparto del sughero, attraverso interventi di riqualificazione del museo che ospiterà una mostra dedicata, compresa quella virtuale. Altri progetti riguardano la crazione del Simposio Internazionale del Sughero, un evento biennale. Il piano, infatti, prende il nome di “Sughero d’ingegno, proposte di intervento per la rigenerazione culturale e sociale di Calangianus”.

Altri interessi mirano anche alla riqualificazione del Palazzo Puliga, che sarà dedicato ai nomadi digitali, Il borgo diventerà quindi più tecnologico, grazie alla realizzazione di una rete wi-fi e laboratori di innovazione aperta e di robotica educativa e ricreativa. La digitalizzazione riguarderà anche i percorsi archeologici, che saranno dotati di segnaletica moderna. Anche la viabilità del comune cambierà verso una maggiore modernizzazione. Saranno potenziate, infatti, le colonnine elettriche e create delle reti di bus e bikesharing elettrici per contrastare l’inquinamento atmosferico.",0.70,non-restrictive,text111
9f8b77514aa5bd214339f6591fc6bf15a1c7c60ec2ccfc1c0a9e911ac9fc97e3,2024-02-24 7:01:28,it,lanazione.it,lanazione.it,2023-07-22, 2023/07,2023,7,Capitale della cultura Non disperdere i progetti in cantiere,https://www.lanazione.it/umbria/cronaca/capitale-della-cultura-non-disperdere-i-progetti-in-cantiere-9c975589,"Ha fatto tappa a Orvieto “Cantiere città“, il progetto rivolto alle finaliste al titolo di Capitale italiana della cultura 2025. Alla sala Digipass della biblioteca comunale si è svolto il workshop in presenza al quale hanno partecipato Francesca Neri e Agnieszka Smigiel dell’area Innovazione e Progetti complessi della Fondazione, Irene Sanesi, esperta di economia, gestione e fiscalità del terzo settore, il sindaco, la presidente della Fondazione Centro studi Liliana Grasso, la funzionaria responsabile dell’Ufficio cultura del Comune, Carla Lodi, il responsabile della biblioteca comunale Roberto Sasso e i rappresentanti di alcune associazioni che hanno contribuito alla redazione del dossier per Orvieto Capitale italiana della Cultura. L’incontro si è concentrato in particolare sul progetto “cultural hub“, uno spazio generativo di produzione culturale e innovazione sociale che faccia convivere giovani artisti e operatori sociali, nomadi digitali e cittadini, aule multimediali e archivi storici, eventi culturali e corsi di formazione attraverso una progettazione condivisa.",0.70,non-restrictive,text112
f353c5997da712af532eacd0811a4a147933263412261155cdc122b6e6f9311a,2024-05-07 14:31:53,it,ilsole24ore.com,ilsole24ore.com,2022-06-24, 2022/06,2022,6,"Dai borghi ai giardini storici: assegnati 1,8 miliardi di euro per investimenti culturali",https://www.ilsole24ore.com/art/dai-borghi-giardini-storici-assegnati-18-miliardi-euro-investimenti-culturali-AEgG46hB,"Oltre 1,8 miliardi di euro di investimenti culturali. A tanto ammontano le risorse stanziate in quattro decreti del ministero della cultura in attuazione del Pnrr. Con la pubblicazione dei decreti online su cultura.gov.it, dopo il via libera della Corte dei Conti, il Mic sottolinea di aver raggiunto tutti gli obiettivi previsti dal Pnrr per il 30 giugno.

Oltre 760 milioni per l’attrattività dei borghi
Il decreto che mobilita le risorse maggiori, quello per l'attrattività dei borghi, prevede un onere finanziario complessivo di 761 milioni. In particolare sono assegnati circa 363 milioni a 289 comuni (il 40% dei quali nel Mezzogiorno) per progetti di rigenerazione culturale, sociale ed economica di borghi a rischio spopolamento. Si tratta di progetti con un importo massimo di 1,6 milioni (incrementato in caso di comuni consorziati) selezionati con bandi del ministero.
Confermato poi il finanziamento di altri 398 milioni assegnati a 20 borghi storici individuati dalle Regioni (uno per ogni regione e provincia autonoma, con l’eccezione del Molise per via di un’ordinanza del Tar). In questo caso lo stanziamento per singolo progetto è più ingente (20 milioni) perché per ogni borgo è stata individuata una vocazione da potenziare con appositi finanziamenti (dall’albergo diffuso, alla Rsa diffusa, all’attrazione dei nomadi digitali).

290 milioni per la valorizzazione di parchi e giardini storici
Un altro decreto assegna quasi 290 milioni per il restauro e la valorizzazione di 134 parchi e giardini italiani di interesse culturale. In particolare 98 milioni sono destinati a interventi di riqualificazione di 5 importanti parchi statali. Tra questi, la Reggia di Caserta, il Real Bosco di Capodimonte a Napoli e Villa Favorita ad Ercolano: parchi selezionati già in fase di predisposizione del Pnrr, per la loro importanza strategica e quindi già valutati positivamente in sede europea. Gli altri due parchi sono stati proposti dalla Direzione Generale Musei a seguito di call interna e sono Villa Lante a Viterbo e Villa Pisani a Strà (Padova). Quanto ai rimanenti 180 milioni, sono stanziati per interventi anche in questo caso di restauro e valorizzazione di 106 parchi e giardini storici nel centro-nord e 23 nel Sud, tutti selezionati mediante avviso pubblico.

490 milioni per restauro e sicurezza sismica di luoghi di culto
Un terzo decreto assegna 250 milioni di euro al restauro di 286 chiese appartenenti al Fondo Edifici di Culto del Ministero dell'Interno. E altri 240 milioni di euro al finanziamento degli interventi di adeguamento e messa in sicurezza sismica di 257 luoghi di culto, torri e campanili. Per un totale di 490 milioni.",0.70,non-restrictive,text113
77227ec804634fb24ab119eb702ac609bbc0802af9f2b435fa8ffaf04b951f55,2024-08-08 20:26:11,it,giornaledicalabria.it,giornaledicalabria.it,2024-08-08, 2024/08,2024,8,Due bandi della Regione Calabria per favorire il ripopolamento dei piccoli borghi,https://www.giornaledicalabria.it/?p=314812,"Il presidente della Regione Calabria, Roberto Occhiuto, e l’assessore all’Agricoltura, Risorse agroalimentari e Forestazione, Aree interne e Minoranze linguistiche, Gianluca Gallo, hanno illustrato ieri, nel corso di una conferenza stampa alla Cittadella regionale di Catanzaro, alcune iniziative per ripopolare i piccoli borghi calabresi. Si tratta, nello specifico, di due bandi pubblici rivolti ai Comuni calabresi classificati montani e/o parzialmente montani: “Abita Comuni montani” e “Sviluppo delle montagne calabresi”. “La Calabria – ha esordito il presidente Occhiuto – perde continuamente residenti, perde continuamente giovani che vanno a lavorare in altre regioni e quindi, come dico spesso, perde porzioni del proprio prodotto interno lordo. Con questi interventi del Fondo per la montagna vogliamo misurare la possibilità della Calabria di attrarre nuovi residenti, vogliamo creare le condizioni per consentire ai giovani di rimanere in Calabria e anche per attrarre flussi demografici d’entrata in Calabria. Ci sono molti borghi calabresi che potrebbero offrire una qualità della vita straordinaria ai pensionati o alle persone che possono svolgere la propria attività lavorando da remoto che decidono di vivere in uno dei bellissimi Comuni calabresi”. “Una recente elaborazione Istat -ha proseguito Occhiuto- ha misurato il grado di benessere in Italia, soprattutto per gli anziani, e ha verificato che la Calabria è la prima regione per grado di benessere almeno per quello che riguarda la sicurezza. Io sono convinto che ci sia la possibilità di attrarre pensionati e anche nomadi digitali. Per quanto riguarda i pensionati, insieme al presidente nazionale dell’Inps, con l’assessore Gallo, stiamo studiando una formula per attribuire un incentivo sulla pensione per chi decidesse di trasferirsi in un Comune calabrese. E allora, dare la possibilità a queste persone di stare in una regione che ha un clima straordinario, che ha un costo della vita anche inferiore a quello di altre regioni, diventa una importante opportunità per ripopolare i nostri borghi. Si tratta di due misure che ci potranno consentire di attrarre residenti in una regione meravigliosa, la più bella d’Italia che può essere anche un luogo straordinario dove vivere”. L’assessore Gallo ha evidenziato come le storture che il covid ha fatto emergere abbiano accelerato questi processi di grande interesse per i piccoli centri montani. “Chi vive in spazi ristretti – ha specificato l’assessore – sostenendo un costo elevato della vita potrà sicuramente apprezzare la quiete e la sostenibilità di queste aree interne montane che, per una serie di congiunture socio economiche, si sono spopolate quasi completamente. Questo è un primo esperimento che vogliamo fare per tentare di riportare verso questi comuni gente che vive, spesso non bene, in aree ad alta intensità urbana”. L’assessore Gallo ha, poi, spiegato che “la Regione investirà 20 mila euro per ognuno che deciderà di trasferire la propria residenza in queste piccole comunità mettendo in campo la propria professionalità, avviando un’attività imprenditoriale. Nel bando sarà previsto che questo si sposi con le esigenze delle comunità. Il Comune si candiderà indicando quali sono le esigenze del proprio territorio. Se questa misura andrà bene noi investiremo altre risorse attraverso il fondo sociale europeo. L’altro bando, che ha voluto fortemente il presidente Occhiuto -ha proseguito l’assessore Gallo- è destinato ai pensionati e a coloro che lavorano prevalentemente da remoto. Un ulteriore bando è destinato ai comuni parzialmente montani e montani per la realizzazione di tutta una serie di interventi, anche di natura preventiva e ambientale, come la realizzazione di laghetti collinari o di natura ambientali, ma collegati al turismo. Ringrazio il presidente Occhiuto – ha concluso Gallo – per aver creduto in questa programmazione andando a supportare di chi vive ancora in questi luoghi, chi li amministra e li preserva”. I due bandi sono stati illustrati nello specifico dal dirigente generale del Dipartimento Forestazione, Domenico Pallaria. Con “Abita i Comuni montani”, finanziato con 5 milioni di euro del Fondo della montagna 2022-2023, si vuole favorire il ripopolamento dei piccoli Comuni calabresi montani con meno di 3000 abitanti. L’obiettivo del bando “Sviluppo delle montagne calabresi”, finanziato con circa 6 milioni di euro del fondo della montagna 2023, è quello di sovvenzionare idee progettuali presentate dai Comuni calabresi definiti montani e/o parzialmente montani riguardanti interventi per la salvaguardia e la valorizzazione della montagna calabrese attraverso la realizzazione di aree adeguatamente attrezzate per consentire l’atterraggio dell’elisoccorso anche nelle ore notturne, attraverso interventi per la riqualificazione centri storici, per gli arredi urbani, la cartellonistica, per la manutenzione straordinaria della viabilità comunale e per la realizzazione di piccoli invasi volti all’incremento dell’irrigazione per le aree agricole anche per fini di antincendio boschivo. Ad ogni Comune potrà essere finanziato un solo progetto per un massimo di 100 mila euro. Per la realizzazione dell’area di atterraggio dell’elisoccorso il finanziamento massimo potrà essere pari a 75 mila euro.",0.70,non-restrictive,text114
fe0d0909f944b48f449e0d7111c49fed7b78f2b6ed7311fce7c9c69d9e4b4227,2024-05-07 11:16:45,it,ansa.it,ansa.it,2022-06-28, 2022/06,2022,6,Famiglia francese soggiorna un anno gratis in Sicilia con Airbnb,https://www.ansa.it/sicilia/notizie/speciali/2022/06/28/famiglia-francese-soggiorna-un-anno-gratis-in-sicilia-con-airbnb_1f3e6955-39a4-402e-b960-e2d31ecee44a.html,"Una famiglia di ""nomadi digitali"" soggiornerà per un anno gratis in Sicilia grazie al progetto della Casa a 1 euro e ad Airbnb.
Tra meno di una settimana, infatti, il comune di Sambuca di Sicilia, in provincia di Agrigento, avrà cinque nuovi concittadini: Eva, Mathieu, Iban, Jeanne e Pierre.

Sono loro i componenti della famiglia francese, originaria della provincia di Bordeaux, selezionata tra quasi 100mila candidature. Lanciato lo scorso gennaio, il progetto della Casa a 1 Euro ha visto Airbnb insieme al comune di Sambuca e allo studio di architettura palermitano Didea impegnati nella ristrutturazione di uno degli immobili abbandonati nel centro storico del paese, divenuto oggi una casa di design. Una volta terminati i lavori, Airbnb ha indetto un concorso internazionale per individuare un nucleo familiare, da ogni parte del mondo, che desiderasse trasferirsi a Sambuca per promuovere un turismo locale e sostenibile, vivendo per un anno nella casa e affittandone una parte su Airbnb.
    Le candidature sono state quasi 100 mila (il 22% delle quali proveniente da residenti negli Stati Uniti, il 15% dall'Argentina, il 10% dall'India, l'8% dal Messico e il 5% da Francia e Regno Unito): tra queste è stata selezionata quella di Eva, insegnante di Pilates, già host Airbnb in Francia, desiderosa di lanciarsi in un'esperienza da digital nomad insieme alla propria famiglia, abbracciando la vita lenta del paesino siciliano.
    Eva, il marito Mathieu e i figli Iba, Jeanne e Pierre si preparano quindi ad iniziare una nuova fase della loro vita, senza abbandonare però completamente il proprio passato: grazie alle possibilità offerte oggi dallo smart working e ad una rinnovata flessibilità che permette di vivere ovunque nel mondo, una volta trasferitisi a Sambuca, entrambi i genitori prevedono di continuare con il proprio lavoro, a cui si aggiunge l'attività ricettiva su Airbnb: metteranno infatti a disposizione dei viaggiatori in visita a Sambuca una stanza della loro casa, a partire dal prossimo agosto. ""Per noi è davvero un sogno diventato realtà hanno commentato - quasi non potevamo crederci quando abbiamo saputo di essere stati selezionati. In questi mesi ci siamo preparati e siamo ora pronti ad iniziare questa nuova avventura. Non vediamo l'ora di conoscere meglio la comunità locale, di stabilirci nella nostra nuova casa e di accogliere i primi ospiti: abbiamo già ricevuto la nostra prima prenotazione per il 1° di agosto!"" .
    Eva e la sua famiglia arriveranno per la prima volta a Sambuca sabato prossimo 2 luglio, accolti dal sindaco Leonardo Ciaccio, dal country manager di Airbnb Giacomo Trovato e da tutta la comunità locale prima di visitare quella che sarà la loro casa per un intero anno. ""Sambuca si conferma paese dell'accoglienza e del turismo sostenibile. Anche noi non vediamo l'ora di conoscere i nostri nuovi concittadini e di mostrare loro i nostri monumenti, l'area archeologica di Adranone, il lago Arancio e le bellezze architettoniche e paesaggistiche del nostro Borgo che nel 2016 ha conquistato il titolo di Borgo più bello d'Italia"" hanno commentato il sindaco Leo Ciaccio e il suo vice Giuseppe Cacioppo, promotore del progetto Casa a 1 euro.
    Un'iniziativa che ha consentito nel giro di pochi anni di avviare una rigenerazione urbana dell'antico centro storico con l'acquisto e la ristrutturazione di circa 180 vecchie case da parte di stranieri provenienti da tutto il mondo.",0.70,non-restrictive,text115
0a49b5ecf20b9c386d88e54872c5b71e4def741089e5c71fbd4035b7751ec9fb,2023-11-30 3:06:54,it,italpress.com,italpress.com,2023-11-28, 2023/11,2023,11,"Fedriga ""Friuli offre opportunità uniche in Europa"" Agenzia di stampa Italpress",https://www.italpress.com/fedriga-friuli-offre-opportunita-uniche-in-europa/,"“Il Friuli Venezia Giulia è il luogo idealeper vivere, lavorare e investire e, attraverso il lavoro compiutodall’Agenzia Lavoro & SviluppoImpresa, puntiamo a farlo saperesia a chi ha lasciato l’Italia per cercare fortuna all’estero siaa chi, come i nomadi digitali dell’Unione europea o del RegnoUnito, è alla ricerca dei propri spazi. Il nostro territoriovanta, infatti, un’eccezionale qualità della vita, un patrimonioculturale e naturalistico unico e la possibilità di trovare evivere, a breve distanza, una ricca varietà di paesaggi, dallamontagna al mare, alle città d’arte. Oggi la nostra regione offreun ventaglio di opportunità uniche in svariati campi, dallaricerca scientifica e innovazione, alla cultura, allanavalmeccanica, alla portualità e alla logistica fino all’Ict, alle nanotecnologie e alle energie rinnovabili come l’idrogeno, per citarne solo alcuni e si sta anche dimostrando il terreno ideale per la crescita delle società benefit, che coniugano lo sviluppo d’impresa con quello della comunità locale”. E’ con queste parole che il governatore del Friuli Venezia Giulia Massimiliano Fedriga ha aperto questa mattina a Londra la prima edizione del Moving to Italy Show and Seminari, l’evento organizzato al Royal Automobile Club dalla Camera di commercio e Industria Italiana per il Regno Unito con la collaborazione dell’Agenzia Lavoro & Sviluppo Impresa e il supporto di Promoturismo Fvg, per presentare al grande pubblico i numerosi vantaggi di vivere, trasferirsi, lavorare o andare in pensione nel nostro Paese.
A confermare l’attrattività della nostra regione sono state portate sul palco dell’evento londinese alcune testimonianze concrete di stranieri che hanno scelto di trasferirsi in Friuli Venezia Giulia, a partire dal critico cinematografico Alan Jones, divenuto direttore artistico del Trieste Science + Fiction Festival, di Lidia Dyal che ora si occupa dell’area formazione della Its Arcademy, di Sophie Ann Renhuldt, responsabile delle pubbliche relazioni nel camp odell’enogastronomia. “Le esperienze vissute da queste persone – ha evidenziato Fedriga- sono state talmente positive da conquistare il loro cuore espingerle a crearsi una nuova vita nella nostra regione: questa è la prova di quanto il Friuli Venezia Giulia nella sua interezzasia affascinante a attrattivo. Ci troviamo in un crocevia dipopoli, culture e religioni unico e il nostro territorio sta riacquistando il proprio ruolo di snodo fondamentale per il commercio internazionale. A ciò si aggiunge il fatto che la nostra regione è conosciuta a livello internazionale per lapropria capacità d’innovazione e la crescita del sistema della scienza calamita l’attenzione di ricercatori di alto profilo da tutto il mondo”.
Proprio in merito a questo argomento va sottolineato che non sono solo gli stranieri a scegliere il Friuli Venezia Giulia ma anche i nostri connazionali che rientrano in Italia dopo un’esperienza all’esterno, come il professor Roberto Trotta, oggi a capo del Theoretical and Scientific Data Science group della Sissa di Trieste, e di Niccolò Granieri, ricercatore presso il di partimento di Audiologia dell’Irccs Burlo Garofolo di Trieste. “Il mondo cambia rapidamente e le strategie regionali unite alle politiche fiscali messe in campo dal Governo per contrastare la cosiddetta ‘fuga dei cervellì, rendono il nostro territorio assolutamente appetibile per i professionisti – ha rimarcato Fedriga -. Basti pensare alla crescita dello smart working e alla crescente tendenza delle imprese di assumere con contratti ‘full remotè che lasciano totale libertà al lavoratore di scegliere dadove operare. Allo stesso modo il nostro territorio è ideale anche per coloro che, dopo una vita di lavoro, desiderano ritirarsi per godere appieno della propria esistenza”.
“Il Friuli Venezia Giulia è una regione estremamente bella dal punto di vista naturalistico e paesaggistico che sta vivendo un momento di grande vitalità e offre l’opportunità di condurre una vita di alta qualità a costi assolutamente accessibili ed è ricca di opportunità in campo sociale, culturale e privato. Inoltre, può vantare servizi alle famiglie e alla persona di alto livello, un sistema sanitario d’eccellenza”. Nel corso dell’evento è stato rimarcato come in Friuli Venezia Giulia ci sia un livello di qualificazione superiore alla media nazionale e il tessuto produttivo risulti fiorente in una varietà di settori occupazionali. Inoltre, a conferma della forte vocazione all’innovazione, vi si trovano ben tre università e altrettanti parchi scientifici e tecnologici, oltre a 6 consorzidi sviluppo economico locale dislocati in diverse aree della regione.",0.70,non-restrictive,text116
0b3e54e430451ec7922758c07d080b9848677de4778da3d086d405300b5f43b9,2024-02-15 18:26:23,it,askanews.it,askanews.it,2023-11-28, 2023/11,2023,11,Fedriga a Londra: Fvg offre opportunità uniche in Europa,https://askanews.it/2023/11/28/fedriga-a-londra-fvg-offre-opportunita-uniche-in-europa/,"“Il Friuli Venezia Giulia è il luogo ideale per vivere, lavorare e investire e, attraverso il lavoro compiuto dall’Agenzia Lavoro & SviluppoImpresa, puntiamo a farlo sapere sia a chi ha lasciato l’Italia per cercare fortuna all’estero sia a chi, come i nomadi digitali dell’Unione europea o del Regno Unito, è alla ricerca dei propri spazi. Il nostro territorio vanta, infatti, un’eccezionale qualità della vita, un patrimonio culturale e naturalistico unico e la possibilità di trovare e vivere, a breve distanza, una ricca varietà di paesaggi, dalla montagna al mare, alle città d’arte. Oggi la nostra regione offre un ventaglio di opportunità uniche in svariati campi, dalla ricerca scientifica e innovazione, alla cultura, alla navalmeccanica, alla portualità e alla logistica fino all’Ict, alle nanotecnologie e alle energie rinnovabili come l’idrogeno, per citarne solo alcuni e si sta anche dimostrando il terreno ideale per la crescita delle società benefit, che coniugano lo sviluppo d’impresa con quello della comunità locale”. È con queste parole che il governatore del Friuli Venezia Giulia, Massimiliano Fedriga, ha aperto questa mattina a Londra la prima edizione del Moving to Italy Show and Seminari, l’evento organizzato al Royal Automobile Club dalla Camera di commercio e Industria Italiana per il Regno Unito con la collaborazione dell’Agenzia Lavoro & SviluppoImpresa e il supporto di PromoturismoFvg, per presentare al grande pubblico i numerosi vantaggi di vivere, trasferirsi, lavorare o andare in pensione nel nostro Paese. A confermare l’attrattività della nostra regione sono state portate sul palco dell’evento londinese alcune testimonianze concrete di stranieri che hanno scelto di trasferirsi in Friuli Venezia Giulia, a partire dal critico cinematografico Alan Jones, divenuto direttore artistico del Trieste Science + Fiction Festival, di Lidia Dyal che ora si occupa dell’area formazione della Its Arcademy, di Sophie Ann Renhuldt, responsabile delle pubbliche relazioni nel campo dell’enogastronomia.
“Le esperienze vissute da queste persone – ha evidenziato Fedriga – sono state talmente positive da conquistare il loro cuore e spingerle a crearsi una nuova vita nella nostra regione: questa è la prova di quanto il Friuli Venezia Giulia nella sua interezza sia affascinante a attrattivo. Ci troviamo in un crocevia di popoli, culture e religioni unico e il nostro territorio sta riacquistando il proprio ruolo di snodo fondamentale per il commercio internazionale. A ciò si aggiunge il fatto che la nostra regione è conosciuta a livello internazionale per la propria capacità d’innovazione e la crescita del sistema della scienza calamita l’attenzione di ricercatori di alto profilo da tutto il mondo”.
Proprio in merito a questo argomento va sottolineato che non sono solo gli stranieri a scegliere il Friuli Venezia Giulia ma anche i nostri connazionali che rientrano in Italia dopo un’esperienza all’esterno, come il professor Roberto Trotta, oggi a capo del Theoretical and Scientific Data Science group della Sissa di Trieste, e di Niccolò Granieri, ricercatore presso il dipartimento di Audiologia dell’Irccs Burlo Garofolo di Trieste.
“Il mondo cambia rapidamente e le strategie regionali unite alle politiche fiscali messe in campo dal Governo per contrastare la cosiddetta ‘fuga dei cervelli’, rendono il nostro territorio assolutamente appetibile per i professionisti – ha rimarcato Fedriga -. Basti pensare alla crescita dello smart working e alla crescente tendenza delle imprese di assumere con contratti ‘full remote’ che lasciano totale libertà al lavoratore di scegliere da dove operare. Allo stesso modo il nostro territorio è ideale anche per coloro che, dopo una vita di lavoro, desiderano ritirarsi per godere appieno della propria esistenza”.
“Il Friuli Venezia Giulia è una regione estremamente bella dal punto di vista naturalistico e paesaggistico che sta vivendo un momento di grande vitalità e offre l’opportunità di condurre una vita di alta qualità a costi assolutamente accessibili ed è ricca di opportunità in campo sociale, culturale e privato. Inoltre, può vantare servizi alle famiglie e alla persona di alto livello, un sistema sanitario d’eccellenza”.
Nel corso dell’evento è stato rimarcato come in Friuli Venezia Giulia ci sia un livello di qualificazione superiore alla media nazionale e il tessuto produttivo risulti fiorente in una varietà di settori occupazionali. Inoltre, a conferma della forte vocazione all’innovazione, vi si trovano ben tre università e altrettanti parchi scientifici e tecnologici, oltre a 6 consorzi di sviluppo economico locale dislocati in diverse aree della regione.",0.70,non-restrictive,text117
8234950b3dc64e0afb38962412246a938252737b367ff7e94a2b24ba37237691,2024-02-25 23:01:44,it,ligurianotizie.it,ligurianotizie.it,2023-06-20, 2023/06,2023,6,FestivalContrario 2023 Vivere la Val Neva,https://www.ligurianotizie.it/festivalcontrario-2023-vivere-la-val-neva/2023/06/20/545666/,"Intorno al Festival

Vivere la Val Neva non è solo il claim del Festival ma una precisa volontà che si esprime nella programmazione, ricca di iniziative e azioni sul territorio per incentivare la partecipazione attiva. Tra queste il corso di formazione “AlContrarioLab – Organizzare/comunicare eventi culturali e promuovere il territorio” a cura di Butik, impresa sociale  specializzata nella creazione e comunicazione di progetti di turismo musicale, culturale e partecipativo, in corso tra maggio e luglio 2023 per un gruppo selezionato di under 35. Durante il Festival, il 23 luglio una rosa selezionata di partecipanti organizzerà eventi legati alla poesia, tra cui una Poetry Slam e l’allestimento di una mostra di poesia visuale.

Per favorire processi di ripopolamento e destagionalizzazione, quest’anno FestivalContrario ospiterà dall’8 al 16 luglio la NATweek, una settimana di lavoro da remoto,  co-working e co-living con workshop, eventi, cultura e attività outdoor rivolta a nomadi digitali, lavoratori da remoto, creativi o studenti e organizzata in collaborazione con l’Associazione NATworking, che promuove lo sviluppo locale e il turismo dolce nelle aree extra urbane. Durante tutta la durata del festival invece proseguirà It’s a match, residenza per fotografi e videomaker.

Nel segno della natura, il Festival accoglierà un progetto dedicato ai castagneti della Val Neva, che prevede una giornata di studio e sensibilizzazione per raccontare lo stato attuale e il piano di recupero volto alla commercializzazione della castagna gabbiana e alla creazione di un presidio Slow Food. Venerdì 4 agosto sarà proiettato nell’ambito della programmazione del Festival “Innesti”, film documentario emozionale di Sandro Bozzolo dedicato al tema, con successivo dibattito sul progetto in presenza dei protagonisti.

Anche ai più piccoli saranno dedicati incontri laboratoriali originali e divertenti durante tutto il Festival, come introduzione ad alcuni degli eventi in programmazione. I laboratori saranno a cura di Immaginafamiglie APS – Cosa vuoi che ti legga nell’ambito del progetto “Atelier errante”.

Itinerari a piedi e in bici, ma anche arte

Da sempre FestivalContrario – Vivere la Val Neva racconta, approfondisce e condivide il dialogo con la natura, guardando a un turismo lento e sostenibile in un territorio dalle grandi bellezze paesaggistiche, dove sono tanti i percorsi capaci di attirare appassionati di outdoor. A piedi o in bicicletta, l’invito a scoprire la Val Neva e il suo territorio è parte integrante del calendario di FestivalContrario. In programma sono previsti numerosi itinerari a piedi, differenziati in base a difficoltà e utenza a cura di guide escursionistiche e turistiche. A grande richiesta saranno riproposte l’escursione guidata notturna con la guida naturalistica Mauro Jason Raco lunedì 24 luglio e la camminata lenta con Nicoletta Bernardini la mattina di sabato 29 luglio, mentre da Zuccarello partirà sabato 12 agosto la camminata storica sul “sentiero di Ilaria”, antica via di collegamento tra Zuccarello e Castelvecchio di Rocca Barbena, condotta da Giacomo Nervi. Non mancheranno gli itinerari ciclistici di varia difficoltà a cura di ASD Castelvecchio Rockriders tra cui l’escursione notturna guidata in MTB / E-bike mercoledì 16 agosto e la Rocca Barbena Mtb Race, pedalata non competitiva per bambini il 26 agosto.

In risposta al grande impulso che la Val Neva sta vivendo nel settore dell’outdoor MTB, ASD Castelvecchio Rock Riders organizza inoltre il workshop di trail building a cura di IMBA, unico ente riconosciuto a livello nazionale per questo tipo di competenza, nei giorni 19/20 agosto.

Non solo natura ma arte da valorizzare: il festival è sponsor tecnico di Una Boccata d’Arte, il progetto d’arte contemporanea realizzato in collaborazione con il Comune di Castelvecchio di Rocca Barbena (borgo ligure selezionato per il 2023), e promosso da Fondazione Elpis in collaborazione con Galleria Continua e con la partecipazione di Threes. Una boccata d’arte  porterà in 20 borghi di tutta Italia, uno per ogni regione, artisti italiani e internazionali di età, formazione e pratiche differenti a trascorrere un breve periodo di residenza. A Castelvecchio sarà ospite il giovane e promettente artista Leonardo Meoni, chiamato a realizzare un proprio intervento in relazione con la storia e le tradizioni del luogo e di chi lo abita. L’inaugurazione è prevista per sabato 24 giugno, mentre per tutta l’estate sarà possibile scoprire mostre, progetti e installazioni site specific.

FestivAlContrario – Vivere la Val Neva è un progetto a cura di Musicaround in partenariato con  Comune di Castelvecchio di Rocca Barbena, Comune di Zuccarello, GAL Valli Savonesi, Associazione Immaginafamiglie, Pro Loco di Castelvecchio di Rocca Barbena, Pro Loco di Erli, ASD Castelvecchio RockRiders.",0.70,non-restrictive,text118
aa34667ebd082416667c6de81678168a64442177fd90cb87419adc896213933b,2024-02-20 4:20:30,it,ansa.it,ansa.it,2023-09-30, 2023/09,2023,9,Il Parco termale a San Gemini 'potrebbe arrivare in 2-3 anni',https://www.ansa.it/umbria/notizie/2023/09/30/il-parco-termale-a-san-gemini-potrebbe-arrivare-in-2-3-anni_94f0e77c-b836-47bf-b2f3-93e869301543.html,"""Il nostro progetto è sostenibile se avremo almeno 120 mila utenti/turisti l'anno e se lavoreremo senza sosta, 12 mesi su 12.
Servono poi infrastrutture e posti letto, poiché quelli esistenti sono pochi"": Massimo Caputi, presidente di Federterme-Confindustria e di Terme Italia Srl, società che lo scorso maggio ha acquistato all'asta lo storico Parco della Fonte di San Gemini per realizzare lì un parco termale, ha parlato del progetto ""che potrebbe essere realizzato in due-tre anni al massimo"".

L'occasione è stata il convegno organizzato dal Comune di San Gemini - i saluti introduttivi sono stati del sindaco Luciano Clementella - intitolato ""Un nuovo modello di sviluppo è possibile"". Presente anche Paola Agabiti, assessore regionale alla programmazione europea, bilancio, turismo, sport e cultura.
    Caputi ha spiegato come un accordo di programma con le istituzioni, sul modello di quello siglato da Terme Italia a Salice (Pavia), possa essere lo strumento giusto per dare una spinta decisiva al progetto. ""Le strutture del parco termale di San Gemini - ha aggiunto - non vanno demolite ma solo ristrutturate, e questo è un bene. Parliamo di un'area molto bella"".
    Terme Italia Srl nella sua scuderia conta anche Chianciano, Saturnia, Salice, una parte di Salsomaggiore e un importante progetto avviato a Milano. ""Crediamo che nell'area termale di San Gemini debbano essere creati anche un parco avventura per le famiglie, un villaggio per 'nomadi digitali' ed anche uno spazio dedicato al food regionale ed all'organizzazione di eventi"".
    All'evento è intervenuto anche un altro imprenditore, il tuderte Giorgio Scassini che nel luglio del 2022 ha acquistato lo stabilimento dell'acqua minerale San Faustino a Massa Martana: ""Abbiamo restituito dignità ad un luogo rimasto chiuso per dieci anni e vandalizzato. La burocrazia sta allungando i tempi per la ripresa delle attività, che non si preannunciano brevi. Ma noi crediamo fermamente nella possibilità di riportare questa straordinaria acqua sulle tavole"". Sono intervenuti anche Luca Federici della direzione coordinamento Pnrr Regione Umbria, che ha illustrato gli investimenti previsti e in corso sul territorio che ha ospitato il convegno, l'imprenditrice Maria Carmela Colaiacovo, presidente nazionale di Confindustria Alberghi, che ha spiegato che ""per sostenere un progetto come quello delle terme di San Gemini, sul piano della ricettività, servono imprenditori, anche di livello internazionale, che comprendano l'importanza di investire e che credano in questa idea"". Le conclusioni sono state affidate all'assessore Agabiti: ""Siamo in un momento - ha detto - che ci pone davanti a sfide e occasioni. Finalmente abbiamo una progettualità che unisce i Comuni e la Regione. Continueremo ad investire per riqualificare i nostri borghi e a creare le condizioni perché i nostri giovani costruiscano le proprie vite qui, dove sono nati. Per fare ciò dobbiamo continuare ad investire nei servizi essenziali, come la scuola, i trasporti, la sanità sociale. E dobbiamo continuare a favorire chi vuole investire in Umbria e gli imprenditori che operano già qui. Sono convinta che le collaborazioni costruite ci porteranno lontano perché si può fare sempre di più, ma la strada intrapresa è quella giusta"".",0.70,non-restrictive,text119
e8e21227bfd351d03968f14877c3d94a13304ebf4ef1bdcc81a88b760c625af0,2023-12-28 2:29:11,it,lanazione.it,lanazione.it,2023-12-26, 2023/12,2023,12,Il progetto di Castelnuovo D’Avane presentato al Viola Park,https://www.lanazione.it/arezzo/cronaca/il-progetto-di-castelnuovo-davane-presentato-al-viola-park-yxt5cjog,"Si è parlato della rinascita di Castelnuovo d’Avane, nel comune di Cavriglia, anche durante la festa degli auguri natalizi organizzata dallo studio Archea al Viola Park di Bagno a Ripoli. E non a caso, perché a progettare la ristrutturazione del piccolo agglomerato urbano che si affaccia sull’ex bacino lignitifero valdarnese con vista sui due laghi e la centrale Enel di Santa Barbara, sarà anche lo studio di architetti che ha elaborato le carte del nuovo polo sportivo della Fiorentina. «Il borgo – ha ricordato il sindaco Leonardo Degl’Innocenti o Sanni – sarà disegnato da Marco Casamonti e da un raggruppamento temporaneo di professionisti guidati dagli studi Archea e Gpa. Una serata che ha sottolineato ancora una volta la centralità e l’importanza di un progetto di recupero che rappresenterà un unicum per la Toscana tutta, per il turismo e per l’economia di vallata e non solo».

",0.70,non-restrictive,text120
63c5cea7450f7067c1a04b1ef1cf01e7bf2875088e1529fcc4aef425f21037ad,2024-09-28 7:19:31,it,varesenews.it,varesenews.it,2024-09-28, 2024/09,2024,9,L’invasione degli ultracamper nel paese vicino a Malpensa,https://www.varesenews.it/2024/09/linvasione-degli-ultracamper-nel-paese-vicino-a-malpensa/2043009/,"A Ferno – cioè a Milano Malpensa – la “esplosione” del fenomeno è diventata evidente proprio nell’estate del 2024 , che ha segnato un cambio di passo per la società: a luglio la Indie Campers ha annunciato di aver ottenuto 35 milioni di euro da fondi d’investimento per ampliare la sua attività, che già conta (dato appunto dell’estate di quest’anno) settemila camper su tre continenti e venti Paesi.

Un business che ha intercettato la voglia di vacanza in libertà e forse più ancora quella di una vita itinerante, alimentata anche dagli Instagrammer che girano il mondo come “nomadi digitali”, lavorando ogni giorno da sedi diverse. Dal sito aziendale alle notizie sulla stampa, le due categorie – i content creator sui social e i nomadi digitali – emergono come due categorie importanti per lo sviluppo del business internazionale.
Il turismo in camper è talvolta presentato come libertà, alla ricerca di luoghi inattesi e lontani dai grandi flussi, quasi un antidoto al fenomeno dell’ “overtourism” o iperturismo, l’eccessiva domanda di turismo concentrata su alcuni luoghi più noti, come le grandi città.
In modo un po’ paradossale il paese di Ferno è entrato, lateralmente, in modo minore, nel fenomeno dell’iperturismo: perché il boom della domanda di camper all’aeroporto di Milano ha anche generato disagi.
Il primo e più banale è stato il parcheggio di tanti veicoli in zona: esauriti gli spazi nel terreno affittato ad hoc come deposito, i mezzi di Indiecampers hanno invaso il ciglio stradale e gli spazi davanti a villette e palazzine, sulla strada di circonvallazione di Ferno, un viale alberato fiancheggiato dalle abitazioni.

E da qui sono partite le segnalazioni: qualcuno si è lamentato del disagio di non poter parcheggiare davanti a casa dei nipotini, altri sensibili all’ambiente hanno fatto notare che il parcheggio oltre il ciglio della strada alla lunga danneggiava l’erba e che la sosta non è ammessa su terreni non pavimentati.
Questo era solo un aspetto, sottolinea però la sindaca del paese, Sarah Foti: «Abbiamo sì avuto segnalazioni per i camper parcheggiati ovunque, ma anche per un’utenza non propriamente educata che aveva preso le strade di Ferno come discarica».
Detto in modo più chiaro: una parte dei camperisti, prima di riconsegnare il mezzo, si disfaceva dei rifiuti e dello sporco accumulato a bordo gettando tutto nei campi o sul ciglio della strada.
Altro fronte erano le auto parcheggiate: persone che arrivavano in zona con il proprio veicolo e, dopo aver ritirato il camper, lasciavano l’auto dove capitava.
Una volta intercettato il fenomeno, la Polizia Locale ha fatto una trentina di multe, per mezzi parcheggiati in modo irregolare o per rifiuti abbandonati. La sindaca parla di «situazione che stava degenerando» (se n’è parlato anche in consiglio comunale) ma riconosce anche il buon approccio da parte di Indie Campers: «Loro stessi si sono resi conto della situazione problematica, si sono resi conto della particolarità legata all’esplosione del fenomeno qui in zona».
In municipio la questione viene tenuta sotto controllo e si attende anche il periodo dell’autunno, che più dell’estate è un momento di picco della domanda di noleggio dei camper, «secondo le previsioni della stessa società». In sostanza: si cerca un punto di equilibrio tra sviluppo e garanzie per gli abitanti, su questo come su altri fenomeni legati a Malpensa (in estate, ad esempio, si moltiplicano i terreni o piazzali usati – talvolta irregolarmente – per parcheggio delle auto dei vacanzieri, affidate ai parcheggi a lunga sosta della zona).
Per certi versi è una storia affascinante, nel vedere come il turismo di massa genera il suo impatto in giro per il mondo e richiede di essere gestito anche in luoghi impensati.
Parafrasando una nota frase dello scienziato Edward Lorenz (quella sul battito di una farfalla in Brasile che può generare un uragano dall’altra parte del mondo), i post Instagram dei “nomadi digitali” possono portare l’iperturismo persino in un paese qualsiasi della provincia lombarda.

",0.70,non-restrictive,text121
5d4e4344aabfb180c4f09f2a68a26b659dfda16d00e6762bfbe4837821d38388,2024-06-01 5:18:42,it,lanazione.it,lanazione.it,2024-06-01, 2024/06,2024,6,La casa in affitto? Un miraggio. Troppi immobili riservati ai turisti,https://www.lanazione.it/massa-carrara/cronaca/casa-in-affitto-turisti-59c12dd6,"Una lotta impari quella contro lo spopolamento nei paesi della Lunigiana. Si moltiplicano le iniziative per incrementare il turismo ma vivere sul territorio per chi decide di sceglierlo come residenza continua ad essere difficile. Anche, e forse soprattutto, per gli “smart worker” che rappresentano un significativo potenziale di nuovi abitanti giovani e non solo. E’ difficile trovare case in affitto a prezzi adeguati, ma è difficile anche trovare abitazioni adeguate per viverci, senza contare i servizi difficoltosi, dalla mobilità alla rete mobile e internet ormai essenziali.

Cambiamenti di natura demografica e socio-economica condizionano da sempre l’andamento della domanda e dell’offerta abitativa. La ricerca di un equilibrio è fondamentale e ragguardevole è il ruolo del mercato immobiliare per la risoluzione dei problemi abitativi sempre più individualizzati. Se n’è parlato alla tavola rotonda sul tema “Per migliorare la residenzialità a Pontremoli e dintorni: problematiche legate l’acquisto e l’affitto di una nuova casa” al Stanze del teatro della Rosa. Un moment di confronto organizzato dall’amministrazione comunale e sollecitata dall’associazione “Start Working” che promuove l’accoglienza di chi arriva a Pontremoli per lavorare in smartworking lavoro flessibile e felice, che ha portato molti nomadi digitali a Pontremoli

Ma ora è nato un intoppo, chi arriva sedotto dalle informazioni sulla buona fama di Pontremoli e della Lunigiana, buen retiro dove la produttività si coniuga col benessere, fatica a trovare abitazioni con contratti annuali o anche più lunghi. L’offerta è maggiormente riservata al turistico e quindi ridotta nel tempo per motivi diversi e complessi. Le finalità del Comune pontremolese puntavano a comprendere meglio le istanze di chi vorrebbe acquistare o affittare casa a Pontremoli e dintorni, dare ulteriore pubblicità al bando comunale che incentiva la residenzialità prossimo alla scadenza, promuovere la locazione di case a canone concordato che prevede sgravi fiscali per i locatari.

Diversi soci del sodalizio Start Working hanno sottolineato la vocazione turistica e il potere attrattivo della città nei confronti di chi vorrebbe venire a lavorare da remoto. Purtroppo ci sono grosse difficoltà a trovare case in affitto, soprattutto per periodi brevi, della durata di pochi mesi e a prezzi accessibili. Un’agente immobiliare ha illustrato la difficoltà di reperire case ristrutturate con impianti a norma e con un canone che rientri nel costo della media nazionale. Nel corso degli interventi c’è chi ha proposto di aumentare i controlli su chi affitta in maniera irregolare ai turisti e di aumentare, se possibile, la tassa di soggiorno agli affittacamere non professionali..

",0.70,non-restrictive,text122
41e42d451b4a4c69703f9627101d599c2fc09f6fe9005b13ff60b33a3bcfe391,2024-02-23 2:34:36,it,wallstreetitalia.com,wallstreetitalia.com,2023-08-12, 2023/08,2023,8,La classifica delle mete migliori per lavorare (sempre) in smartworking,https://www.wallstreetitalia.com/740396-2/,"Quando si parla di nomadismo digitale ci si riferisce a persone che, grazie ad un computer e ad uno smartphone, possono lavorare ovunque nel mondo. Non c’è bisogno né di una scrivania né di un ufficio. Basta uno zaino. Grazie alla tecnologia e alle possibilità offerte dallo smart-working, sempre più persone in Italia e nel mondo stanno riconvertendo la propria vita lavorativa verso soluzioni digitali.

Diventare un nomade digitale non è comunque semplice. Non si parla di un mestiere, ma di un modo di fare certi mestieri. Questo modello di lavoro deve aderire perfettamente ai luoghi e alle amministrazioni ove si va a vivere o a lavorare. Per questo motivo, ci sono mete dove è meglio andare ad abitare se si vuole cominciare la carriera di smart worker. E questo anche nel caso in cui si voglia rimanere in Italia: nemmeno nel nostro Paese mancano le possibilità di diventare un nomade digitale.

Le mete più gettonate per il nomadismo digitale nel mondo
La fortuna di questo modello di lavoro ha portato negli ultimi anni alla creazione di una vera e propria “nazione-nomade”, con oltre 35 milioni di persone che si definiscono nomadi digitali, secondo l’Associazione Nazionale Nomadi Digitali.

Ovviamente ci sono alcuni stati che sono diventati nel tempo vere e proprie mete predilette per gli smart worker. Secondo l’Indice Viaggi e Lavoro sugli Stati più accessibili e attraenti per i nomadi digitali (Kayak, 2022), sono ben 4 gli Stati prediletti per chi orienta la propria scelta di vita verso lo smart working:

Portogallo
Estonia
Spagna
Romania
Come riporta Sauro Mostarda, CEO di Lokky, in un articolo “Smart working sicuro in giro per il mondo: le migliori città dove trasferirsi per lavoro se sei un freelance”, quella riportata non va intesa come classifica: ogni Stato è preferito dagli smart worker per motivi diversi. Nel primo caso, il Portogallo è ben visto perché politicamente stabile, dal clima favorevole e dal basso inquinamento atmosferico. Oltre che per il fatto che in molti lavori il Portogallo permette la tassazione diretta, anche se i redditi provengono dall’Italia. Nessuna doppia tassazione, anzi. Il reddito guadagnato in Italia verrebbe tassato secondo le aliquote del paese di arrivo.


Una specie di fisco “amico” è presente anche in Estonia che, con il programma “e-Residency“, offre una vera e propria cittadinanza digitale: puoi stabilirvi la presenza legale in Estonia, e addirittura aprire un’azienda e beneficiare di un ambiente favorevole per gli affari online. Per quanto riguarda Spagna e Romania, altri aspetti favorevoli per un lavoratore freelance sono l’abbondanza degli spazi di co-working (Spagna) e i prezzi convenienti per i soggiorni a lungo termine, oltre che un basso costo della vita (Romania). 

Come diventare un nomade digitale
Finché si rimane all’interno dell’Area Euro, o almeno tra paesi dell’Unione Europea, diventare un nomade digitale non è difficile. Grazie agli accordi europei, non c’è bisogno di visto o permessi di soggiorno tra paesi comunitari. Si consiglia però di registrarsi presso le autorità locali del Paese, e di ottenere un codice fiscale locale. Così si eviteranno problemi di gestione di bollette, certificati e oneri vari.

Non si può però diventare un nomade digitale se il proprio lavoro prevede l’obbligo di presenza. Molte professioni regolamentare non prevedono la possibilità di trasferimenti o di totale trasformazione del proprio lavoro in digitale. A sua volta, non è ad oggi possibile diventare nomade digitale se il proprio lavoro richiede l’abilitazione presso un albo nazionale, come quello di medici, architetti, avvocati e via scorrendo. 

Consigliata è la sottoscrizione di una polizza assicurativa sanitaria internazionale, così come di una a responsabilità civile o relativa a danni causati da lavoro o in caso di interruzione del lavoro. Almeno per non rischiare di dover pagare direttamente i costi di servizio previsti in quel determinato paese.

A sua volta consigliamo di fare attenzione sul piano fiscale. Se residenti in Italia ma con redditi da lavoro provenienti dall’estero, andranno messi direttamente nella Dichiarazione dei Redditi italiana. Se residenti in un Paese straniero, i redditi saranno calcolati con le aliquote fiscali locali, anche se provengono dall’Italia. A meno che non esista un accordo di doppia imposizione.

Il profilo del nomade digitale italiano
Se ci si limita all’Italia, la nostra situazione è alquanto particolare. Stando al Secondo Rapporto sul Nomadismo Digitale, il nomade digitale medio è attorno ai 37 anni d’età, e nonostante il 46% degli intervistati italiani abbia già fatto esperienze digitali, ben il 52% di loro è dipendente (solo il 38% è autonomo, categoria più incline al nomadismo digitale). Il grosso delle lauree dei nomadi digitali, almeno per il 27% di loro, rientra in Comunicazione e Marketing, mentre solo l’8% nel settore della Finanza.

Le preferenze negli spostamenti interni sono per lo più al Sud (preferenza del 25%) mentre pochissimi si trasferirebbero al Nord (solo il 10%). Il motivo non riguarda paradossalmente il fatto che ci siano le città con la più alta inflazione, ma nel fatto che gli intervistati siano alla ricerca di località di mare (61%), di destinazioni a contatto con la natura (41%) o di città d’arte (39%). Anche se la maggior parte delle risposte punta molto anche sul fatto di volersi trasferire in città dove storia, cibo, cultura ed enogastronomia siano al top. Eppure, in merito alla durata del trasferimento, solo l’8% rimarrebbe nella nuova città per più d’un anno, mentre la maggior parte (42%) per uno, massimo 3 mesi.






",0.70,non-restrictive,text123
7c323d2fada6570b59006140dc7a933aec44d05812c7564692b95aa999542a0f,2024-05-26 14:10:51,it,ilfriuli.it,ilfriuli.it,2022-02-14, 2022/02,2022,2,Occasione di rilancio per i piccoli borghi,https://www.ilfriuli.it/territorio/occasione-di-rilancio-per-i-piccoli-borghi/,"Vincere la sfida del ripopolamento e dare nuova vita ai piccoli centri è l’obiettivo del Piano nazionale borghi previsto dal Pnrr. Le risorse a disposizione sono molto importanti. Sul tavolo c’è un miliardo di euro per il rilancio di 250 borgi italiani, di cui 7milioni e mezzo circa sono per il Friuli-Venezia Giulia. L’avviso pubblico è finalizzato a promuovere progetti per la rigenerazione, valorizzazione e gestione del grande patrimonio di storia, arte, cultura e tradizioni presenti nei piccoli centri italiani, integrando obiettivi di tutela del patrimonio culturale con le esigenze di rivitalizzazione sociale ed economica, di rilancio occupazionale e di contrasto dello spopolamento.

L’investimento è suddiviso in due linee d’intervento. La prima è dedicata a progetti pilota per la rigenerazione culturale, sociale ed economica dei borghi a rischio abbandono e abbandonati  tramite la realizzazione di un numero limitato di interventi di carattere esemplare, uno per ciascuna regione o provincia autonoma per un totale di 21.

I progetti dovranno prevedere l’insediamento di nuove funzioni, infrastrutture e servizi nel campo della cultura, del turismo, del sociale o della ricerca, come scuole o accademie di arti e mestieri, alberghi diffusi, residenze d’artista, centri di ricerca e campus universitari, residenze sanitarie assistenziali (Rsa), dove sviluppare anche programmi a matrice culturale, residenze per famiglie con lavoratori in smart working e nomadi digitali La seconda è finalizzata alla realizzazione di progetti  presentati dai Comuni con popolazione fino a 5mila abitanti. I progetti potranno prevedere interventi, iniziative o attività in ambito culturale e in quelli dell’istruzione, della ricerca, del welfare, dell’ambiente o del turismo. L’importo massimo del contributo sarà di circa 1,65 milioni di euro a borgo.

La domanda per accedere al bando dovrà essere presentata entro il 15 marzo. Alla presentazione delle candidature seguirà una fase negoziale condotta da un comitato tecnico istituito dal Ministero della cultura al quale partecipano un rappresentante delle regioni, un rappresentante dell’Anci (Associaziome nazionale comuni italiani) e un rappresentante delle associazioni partecipanti al comitato di coordinamento borghi. Il percorso di verifica, mirato all’accertamento della coerenza delle proposte progettuali con i processi e le tempistiche attuative del Pnrr, si concluderà entro maggio 2022 con l’ammissione a finanziamento delle 21 proposte e l’assegnazione delle risorse al soggetto individuato per ogni singola proposta.

Con bando successivo, i 200 milioni di euro della seconda componente saranno assegnati alle imprese che svolgono attività culturali, turistiche, commerciali, agroalimentari e artigianali localizzati nei comuni selezionati. Questi ulteriori fondi saranno utilizzati per la realizzazione dei progetti di rigenerazione culturale.

Dal castello partono idee per il territorio
Anche per Marco Maurmair, sindaco di Valvasone Arzene, uno dei borghi più belli d’Italia, il bando del ministero della Cultura è un’occasione da non perdere. “Il Comune – spiega il sindaco Markus Maurmair – ha affidato all’azienda regionale Meraki di Marco Marinuzzi il supporto agli uffici per la stesura di progetti da presentare sulle varie linee di finanziamento che i ministeri stanno promuovendo con bandi che sono stati pubblicati in un lasso temporale estremamente contenuto. Effettivamente è una corsa contro il tempo e in questo momento stiamo chiedendo agli uffici di concentrarsi sulle grandi opportunità che i tanti miliardi europei potrebbero garantire alle nostre comunità anche se le risorse sono finalizzate per opere e interventi specifici e dovremo saper sfruttare le caratteristiche del nostro territorio e i beni che abbiamo a disposizione”.
E’ chiaro che il Piano nazionale borghi pone al centro Valvasone. “Questo bando – spiega il sindaco – diventa una carta importante da giocare per cercare di portare a casa oltre 1,5 milioni di euro per rivitalizzare il paese dal punto di vista culturale, sociale ed economico con ricadute a favore dell’intero comune”. Il sindaco non si farà trovare impreparato. Infatti ha già chiaro l’obiettivo da proporre.
“L’Amministrazione comunale – continua il primo cittadino – ha organizzato un incontro aperto ai vari portatori d’interesse, associazioni, aziende private e istituzioni locali e non solo al fine di creare un coinvolgimento che porterà alla definizione di almeno dieci interventi che dal castello di Valvasone porteranno a promuovere il turismo come forma di rilancio dell’economica locale”. L’appuntamento è già fissato. “L’incontro – conclude Maurmair – è previsto martedì prossimo, alle 20.45 da remoto. L’invito sarà esteso a tantissimi soggetti perché se vogliamo avere una possibilità di vittoria, che significa portare a casa 1,6 milioni di euro, la si avrà solo lavorando insieme”",0.70,non-restrictive,text124
bd891bf848adecb7a38d0599f12642b0328ae2245e0750d809084a65f6d1f6f3,2024-03-07 9:21:49,it,giornaledicalabria.it,giornaledicalabria.it,2024-03-04, 2024/03,2024,3,"Occhiuto, al convegno della Cgil a Lamezia Terme: “Combattiamo il precariato e lo spopolamento”",https://www.giornaledicalabria.it/?p=299300,"“In questa regione abbiamo un precariato straordinario. Un precariato per la verità che non ho creato io, perché il mio governo regionale non ha fatto un solo precario. Stiamo cercando di assorbire questo precariato, e molte delle soluzioni che abbiamo esplorato e realizzato sono nate dalla discussione con i sindacati. Altre emergenze affrontate sono quelle delle risorse che non sono state spese dai miei predecessori. Io ho trovato circa 2 miliardi di risorse non spese. Un miliardo di Fsc 2014-2020; un miliardo di risorse Por non spese”. A dirlo il presidente della Regione Calabria Roberto Occhiuto intervenendo a Lamezia Terme ad una iniziativa della Cgil alla presenza del segretario Maurizio Landini. “Abbiamo velocizzato la spesa – ha aggiunto – mandato i revisori nei Comuni, abbiamo fatto emergere tutte la spesa che non era comunicata e altre ne abbiamo fatte grazie ai contributi offerti dalle organizzazioni datoriali e dai sindacati. E devo dire che fra qualche mese, quando saranno ufficializzati i dati della spesa, si vedrà che la Calabria ha speso tutti questi 2 miliardi che andavano spesi. Dobbiamo tutti insieme creare le condizioni affinché chi oggi è costretto ad andare via dalla Calabria possa scegliere di rimanere. Si può fare in due anni? In tre anni? Non si può fare. Questi sono processi molto lunghi quelli che devono condurre a restituire il diritto a poter restare ai giovani calabresi. Ma bisogna tentare di farlo, facendo le riforme che stiamo tentando di fare e che poi produrranno degli effetti”. “Chi governa – ha detto Occhiuto – deve occuparsi dell’emergenza e anche delle prospettive. Noi dovremmo tentare di intervenire sui flussi migratori, mi riferisco alla possibilità di far diventare per esempio alcuni borghi luoghi dove possono trasferirsi pensionati, o i nomadi digitali, stiamo cercando di creare delle occasioni perché questo possa avvenire. Noi siamo la regione che continua a rappresentarsi per i valori che, per esempio, mi hanno reso orgoglioso di fare il presidente della Regione dopo la tragedia di Cutro, per i valori di solidarietà, di accoglienza che la Calabria e i calabresi hanno saputo dimostrare. Dobbiamo essere anche capaci di trasformare quello che viene vissuto come un problema in una opportunità”. “Quando è stato fatto il Pnrr – ha proseguito – hanno buttato dentro tutte le opere che avevano un grado di progettazione avanzata. E la Calabria è sempre stata vista come una regione dove l’impegno, anche da parte delle società di Stato nazionali, era marginale. Ora noi siamo riusciti, e siamo riusciti insieme, ad ottenere 3 miliardi e mezzo sulla 106. Certo non bastano, ma il risultato migliore che siamo riusciti ad ottenere è quello di pretendere che Anas faccia la progettazione della 106 anche nei tratti non finanziati. Noi stiamo tentando di fare le riforme e di evitare per esempio il dramma dello spopolamento. Ci sono fra i 10 e 15 mila giovani all’anno che si perdono, vanno via. Su molte delle emergenze della Calabria, c’è bisogno di uno sforzo congiunto del Governo nazionale, di quello regionale, delle organizzazioni sindacali regionali e nazionali perché altrimenti è difficile trovare le soluzioni definitive”.",0.70,non-restrictive,text125
83f392f7c9067f9ce1e3a71380d587df7e74fd3540c28f03c73ef21c9117e55a,2024-05-04 10:32:59,it,repubblica.it,repubblica.it,2022-08-03, 2022/08,2022,8,Smart working e vacanza: dove andare,https://www.repubblica.it/viaggi/2022/08/03/news/smart_working_case_vacanza-360247515/?rss,"Gli ultimi anni, segnati dal fenomeno della “great resignation” e dallo smart working, hanno cambiato le dinamiche del turismo. Certo rimane quello di massa e stagionale ma – come dimostrano gli aggiornamenti di piattaforme come Airbnb di cui abbiamo spesso parlato, immaginati proprio in questa direzione – c’è un fenomeno sempre più ampio di persone che, sfruttando l’elasticità data dal lavoro agile o dal fatto di essere liberi professionisti, abitano i luoghi anche fuori stagione e per soggiorni più lunghi. Alcuni uniscono lo smart working a una vita di contesto vacanziero o comunque non necessariamente metropolitano, altri invece non vivono questa separazione muovendosi (o stabilendosi) dove preferiscono e lavorando come sempre: le sfumature sono davvero molte. Ma come fare a scegliere le destinazioni giuste per uno smart working senza intoppi?

In Italia, ovunque. All'estero....
Una recente indagine dell’Associazione italiana nomadi digitale realizzata insieme ad Airbnb spiegava per esempio che mezzogiorno e isole sono destinazioni gradite complessivamente da circa un intervistato su due (il 25% sceglie il Sud, il 18% le isole). Il 33% rimane, invece, non ha problemi a indicare “tutta Italia”. Rimanendo, ovviamente, dentro ai confini. E all’estero? Vale la pena partire da una cifra: le stime dicono che ci siano almeno 35 milioni di cosiddetti “nomadi digitali” nel mondo e che l’80% di essi preferisce rimanere in un posto per un periodo variabile dai tre ai nove mesi. Fornendo fra l’altro un contributo importante alle economie locali, specialmente in certi casi. Che si tratti di periodi brevi o lunghi, lavorare muovendosi non è ormai un’eccezione ma un fenomeno significativo, specialmente per chi opera in certi ambiti particolarmente favorevoli alla digitalizzazione.

Uno studio di Instant Offices ha premiato di recente la capitale portoghese Lisbona, Bangkok in Thailandia e Salonicco in Grecia come città ideali per lavorare in remoto. Ma classifiche di questo tipo se ne trovano molte e forniscono risultati differenti a seconda dei parametri presi in considerazione e del peso che viene loro assegnato. Nomad List, la piattaforma di riferimento del settore, cita per esempio nella sua classifica generale Varsavia e Cracovia in Polonia e poi l’isola di Gran Canaria nell’arcipelago spagnolo al largo della costa africana nord-ocddientale seguite da Seoul, Budapest, Belgrado, Sofia, ancora Lisbona, Buenos Aires e Porto. Bangkok arriva in questo caso alla 12esima posizione.

Lavoratori da remoto & ""nomadismo""
A prescindere che si cerchi una destinazione di mare, di campagna o di montagna in cui lavorare con serenità per due o tre settimane o un posto esotico dove trattenersi più a lungo che si allinei al proprio stile di vita nomade gli elementi da tenere in considerazione non variano troppo. D’altronde l’indagine di Airbnb spiegava non a caso che il 46% dei “lavoratori da remoto” ha già fatto esperienze di nomadismo digitale mentre la restante parte intende farlo nel prossimo futuro, segno che i confini si fanno sempre più sottili e che ormai trasformarsi in veri e propri nomadi dopo aver assaporato la libertà dello smart working è sempre più semplice.

 

Se guardiamo ai dati dei rapporti firmati dall’Associazione italiana nomadi digitali emerge che i quattro aspetti più rilevanti e irrinunciabili per i remote worker che vorrebbero vivere un'esperienza di nomadismo digitale in Italia e che influenzano la scelta della loro destinazione sono: la qualità della connessione a internet, i costi della vita adeguati alle loro esigenze, le attività culturali presenti e la possibilità di sperimentare le tradizioni locali. A questi ingredienti altre indagini aggiungono spesso i livelli di sicurezza generale e di assistenza sanitaria, il costo dei trasporti, il rispetto dei diritti civili e anche elementi che, pur essendo squisitamente personali, finiscono per intervenire nelle classifiche e nei consigli come il clima, i giorni di pioggia o le temperature medie e così via.

Occhio alla banda (larga)
Senza dubbio, specialmente in un paese come l’Italia segnato ancora da criticità in termini di banda larga ma vale ovviamente per ogni posto nel mondo, il requisito più importante è quello della connettività, fissa o mobile. Per cui l’ideale è scegliere almeno tre località gradite e fare un po’ di test sui siti ufficiali degli operatori mobili, ad esempio, per capire la copertura effettiva in quel territorio. O cercare la presenza di eventuali spazi di co-working con connessioni veloci. Anche il costo della vita è importante: se è vero che in smart working si lavora, l’ideale sarebbe scegliere posti in cui non si spenda tutto ciò che si guadagna in una giornata media.

 

L’offerta culturale ha poi il suo peso, anche se pure in questo caso si tratta di preferenze personali: l’indagine Airbnb spiega infatti che il 60% degli intervistati vorrebbe partecipare a eventi culturali ed enogastronomici il 51% ad attività a contatto con la natura, il 40% a esperienze originali e caratteristiche del territorio e attività di socializzazione con la comunità locale (37%). Efficienza e cultura, prezzi medi e natura: lo smart working in vacanza bisogna costruirselo da soli, secondo il proprio mix di esigenze.",0.70,non-restrictive,text126
3dbbb4f5d31f2d67a49f7c2f745742b9259de730a3d0f6a6034f6d55c55e6762,2024-02-22 19:34:30,it,lastampa.it,lastampa.it,2023-08-17, 2023/08,2023,8,"Smart working, il fenomeno dei “nomadi digitali”: chi sono e quanto guadagnano i professionisti del remoto",https://www.lastampa.it/economia/2023/08/17/news/smart_working_nomadi_digitali_35_milioni-13000068/,"Sfruttano le potenzialità della tecnologia e di Internet per lavorare da remoto, viaggiando e vivendo in diversi luoghi. In media guadagnano oltre 1600 euro al mese e, se si riunissero in un unico posto, costituirebbero il 38° Paese al mondo per ricchezza pro capite e il 41° per numero di abitanti. Li chiamano nomadi digitali e, stando alle ultime stime, sarebbero almeno 35 milioni in tutto il mondo. Professionisti specializzati. È questa la fotografia scattata da Bluepillow - motore di ricerca globale di alloggi - sul nomadismo digitale, un trend in costante crescita negli ultimi anni. I lavoratori-viaggiatori stanno gradualmente modificando le loro abitudini: sebbene l'11% dei digital nomads dichiari di restare in una località per 1-2 mesi, mentre il 12% si ferma per minimo 3 mesi, circa il 50% dei nomadi digitali sceglie di rimanere nello stesso posto per non più di 4 settimane, assecondando così il desiderio di abbinare la quotidianità lavorativa a momenti di scoperta del panorama locale.

Relativamente agli alloggi, la maggior parte dei nomadi digitali preferisce risiedere in un hotel, mentre altri chiedono ospitalità ad amici o familiari. Ulteriori opzioni popolari sono poi le case vacanze e gli appartamenti affittati da privati tramite piattaforme di ricerca come Bluepillow.it (36%), i camper (21%) e gli ostelli (16%). Come commenta Dominic Newboult, l'Head of Strategic Partnerships and Business Development di Bluepillow: ""La pandemia e il caro vita hanno contribuito a velocizzare questa marcata tendenza mostrando a molte più persone che non è così difficile trapiantare la propria vita altrove temporaneamente, ormai sono sempre di più le persone con la possibilità di fare smart working. Adesso si può perfettamente svolgere il proprio lavoro quasi ovunque grazie alla diffusione così estesa della fibra ed il wi-fi. Come premio, dopo la solita giornata lunga di lavoro, si può godere di una nuova ed eccitante esperienza di viaggio prolungata; non come turista, ma come una persona del posto. Le persone ormai cercano esperienze autentiche di vita; quindi, cosa c'è di meglio che scoprire un posto a fondo, senza fretta e spesso e volentieri risparmiando anche soldi rispetto alla sua vita quotidiana normale?"" Ma chi sono i nomadi digitali? A livello demografico risulta evidente come i lavoratori-viaggiatori siano prevalentemente Millennials (44%) - ossia nati tra il 1981 e il 1996 - e uomini, anche se in Italia sono soprattutto le donne a scegliere di diventare digital nomads. Inoltre, si tratta in gran parte persone laureate (il 72% ha una laurea triennale e il 33% la magistrale) e sposate (circa il 61%), abituate a viaggiare sia da sole che con il loro partner. Infine, dal punto di vista professionale, i nomadi digitali si suddividono, secondo uno studio di Passport-Photo.Online, in freelancer (36%), imprenditori (33%) e lavoratori dipendenti (21%), e operano principalmente nei seguenti settori: IT (19%), servizi creativi (10%), educazione (9%), consulenza, coaching e ricerca (8%), vendite, marketing e pubbliche relazioni (8%) e finanza e contabilità (8%).",0.70,restrictive,text127
31bc0ff67435d730839c3d3f572d642d01deabc0a894674ed1546dd0b1a8c6a5,2024-04-30 9:04:48,it,lanazione.it,lanazione.it,2022-10-07, 2022/10,2022,10,"Toscana: bando da 1,8 milioni per ripopolare le aree periferiche",https://www.lanazione.it/cronaca/toscana-bando-ripopolare-aree-periferiche--d9228576,"Rilancio dell'economia delle aree interne, montane o insulari, attraverso la concessione di contributi a fondo perduto per lo sviluppo di progetti di economia collaborativa destinati all'utilizzo di tecnologie, servizi e infrastrutture digitali. Con un occhio di riguardo alla sostenibilità ambientale, sociale ed economica. Apre oggi, lunedì 26 settembre, il bando regionale che mette a disposizione 1 milione e 800 mila euro per favorire il ripopolamento delle aree periferiche. L'intervento rientra nella programmazione Por Fesr Toscana 2014-2020.

""Con questa misura - spiega l'assessore all'economia Leonardo Marras - facciamo un ulteriore passo avanti sulla strada della valorizzazione delle aree interne mettendo a disposizione delle comunità nuove risorse e strumenti. L'obiettivo del bando è sostenere progetti di creazione e sviluppo di imprese innovative, start up, ma anche spazi di coworking, come previsto in alcune esperienze già avviate, e attraverso questi creare nuove opportunità di lavoro e rivitalizzare i piccoli borghi toscani"".
""Lo presenteremo meglio in occasione dell'Internet Festival. L'appuntamento - conclude Marras - è alle 15.30 di venerdì 7 ottobre nella sala del centro congressi Le Benedettine di Pisa"". 

",0.70,non-restrictive,text128
143bf6f689db9f0842f7a799eea178e3d6a716a9ad239cd39653c866504dfcd3,2024-02-29 14:04:36,it,ilrestodelcarlino.it,ilrestodelcarlino.it,2023-04-20, 2023/04,2023,4,"Turismo Marche, spopola sul web il nuovo video spot sulle bellezze della regione",https://www.ilrestodelcarlino.it/marche/economia/turismo-spot-video-regione-p2rx3kgc,"Sta spopolando sul web il nuovo spot sulla Regione Marche: ""Il segreto meglio custodito d'Italia"". Lo spot, realizzato dalla Regione Marche in collaborazione con Visit Italy (il primo canale di promozione indipendente dell'Italia nel mondo), racconta la storia di ""Bella"", una viaggiatrice Gen Z che sperimenta l'autenticità della vita locale durante il suo viaggio nelle Marche, immergendosi in paesaggi mozzafiato come i Monti Sibillini. Lo spot mette in risalto cinque borghi della regione, Grottammare, Offagna, Recanati, Sarnano e Urbino, scelti per la loro bellezza e il loro fascino unico.
Il team di Visit Italy ha lavorato a stretto contatto con la Regione Marche per identificare i luoghi più suggestivi da mostrare, che rappresentano un concentrato della grande bellezza della regione e offrono un'esperienza autentica e indimenticabile a chiunque decida di visitarli. Il claim finale ""Marche: Disconnect your Mind"" sottolinea l'invito a staccare dalle preoccupazioni e vivere un'esperienza unica in uno dei luoghi più belli del mondo. Gli obiettivi della campagna sono di promuovere la cultura e la storia delle Marche come luogo ideale per disconnettersi dalla tecnologia, di promuovere la tradizione enogastronomica e artistica della regione in armonia con la natura, di definire itinerari naturalistici per viaggiatori alla ricerca di un'esperienza autentica e di valorizzare i borghi della Regione Marche come luoghi di pace, tranquillità e riscoperta delle radici storiche. Il target di riferimento della campagna include nomadi digitali, giovani genitori, appassionati di slow life, amanti delle vacanze relax con amici, partecipanti a eventi tradizionali, appassionati di natura, enoturismo e weekend romantici, con un'età compresa tra i 30 e i 45 anni. Secondo una ricerca sul turismo in Italia condotta da Sojern Company, è importante considerare l'accelerazione del processo digitale: il 65% dei viaggiatori appartenenti alle generazioni millennial e Z si affida esclusivamente ai contenuti digitali per prenotare un viaggio. Il nuovo spot sulla Regione Marche è disponibile sul portale web di Visititaly.eu e sul canale Youtube. Per ulteriori informazioni e richieste di supporto, Visit Italy è sempre a disposizione.",0.70,non-restrictive,text129
8d535577cef0da0fe77a5f61f91cbbf137a79244cd1da5f9cbf92fbe5687dd36,2024-04-02 1:04:05,it,repubblica.it,repubblica.it,2024-03-31, 2024/03,2024,3,"Aiuto, il B&B si è mangiato il centro storico",https://www.repubblica.it/cronaca/2024/03/31/news/affitti_brevi_temporanei_turisti_airbnb_citta_centro_storico-422401499/,"Sulle inferriate di un piano terra disabitato in zona Vaticano è appeso un enorme lucchetto nero. Un metro più in là ce n’è un altro, argentato. E sul marciapiede di fronte uno bianco, a forma di casetta. Non bastassero i numeri, ci pensano decine di sgraziati porta-chiavi per l’auto check-in a ricordare che il cuore della città è punteggiato da migliaia di camere in affitto per turisti. Tre notti e via, verso un’altra meta. In Italia, secondo i dati del centro studi Jfc, sono 608mila gli alloggi disponibili sulla piattaforma principale: Airbnb. La maggior parte concentrata in tre regioni che insieme ne contano più di un terzo: Toscana, Sicilia e Lombardia.

A Palermo, nell’ultimo anno, le locazioni brevi sono aumentate del 45%, a Napoli del 30, a Torino i pianterreni hanno trovato nuove redditività e i locali commerciali sono stati convertiti in case-vacanza, a Bari quasi due appartamenti al giorno vengono trasformati in alloggi per turisti. A Parma negli ultimi dodici mesi Airbnb ha fatto registrare più 33% di strutture disponibili. E Roma trema perché nel 2025 c’è il Giubileo e si prevedono altri tremila b&b pronti a spuntare come funghi. Una bolla che vola da anni e non è ancora esplosa.

Gli appartamenti per una toccata e fuga erano 89mila dieci anni fa. Un altro mondo. Dove effettivamente affittava solo chi aveva una casa o una stanza in più, per arrotondare lo stipendio. Adesso più della metà degli host ha più di un alloggio per il turismo mordi e fuggi: proprietari o intermediari che collezionano decine di annunci e li gestiscono per professione. Al primo posto nella capitale c’è iFlat, che controlla 264 appartamenti. Il primo nome comune, Stefano, ha 57 proprietà, tra intere case e singole stanze.

La ragione è semplice: conviene. La locazione breve tutela l’affittuario perché riduce il rischio di inquilini morosi, permette di utilizzare la casa in alcuni periodi dell’anno e, ovviamente, fa guadagnare di più. Nel 2022 la piattaforma Airbnb raccontava che un host medio guadagnava più di 2.600 al mese. A Roma una simulazione di Idealista mostra un incasso annuale più che doppio - 26mila euro contro 10mila -, a Bologna 19mila contro 13mila.

Il riflesso sulle città è dirompente. Jfc ha calcolato il limite di sostenibilità che un territorio può sopportare in rapporto ai suoi residenti; il risultato è che soprattutto in città come Firenze e Venezia quella soglia è stata già ampiamente superata: il turismo è insostenibile. In Laguna gli alloggi privati coprono più della metà dell’offerta ricettiva. E il 10 marzo, riporta l’anagrafe del Comune, si contavano 49.082 residenti e 49.818 posti letto a uso turistico. Era già successo nel 2020, poi la pandemia ha frenato i flussi, fino al settembre scorso, quando il conta-letti nella libreria di campo Santa Margherita ha ripreso la folle corsa, segnando il sorpasso dei turisti sui residenti.

L’effetto sostituzione esiste: le città sono terre di conquista degli investitori, chi compra ristruttura per immettere sul mercato degli affitti brevi (a Napoli accade a una casa in vendita su due), gli alloggi per i cittadini sono sempre meno, la spirale dei prezzi è una vertigine al rialzo con aumenti del 10% in un anno, il commercio si è adeguato e ha cambiato volto, i centri storici sono diventati luoghi dove abitare è un lusso per pochi. A Firenze in meno di nove anni sono andati via 4mila residenti, come se più di uno al giorno fosse sparito dai registri comunali. A Genova il 60% delle case è ormai inaccessibile per un single con un reddito medio.

Per anni le amministrazioni hanno assistito impotenti. Una prima regolamentazione — aliquota al 26%, Scia per l’attività imprenditoriale di chi ha più di 4 alloggi e codice identificativo nazionale — è arrivata solo quest’anno, con la legge Santanchè, giudicata acqua fresca da esperti e sindaci come Giuseppe Sala. Per Venezia una norma fissa un limite al numero di affitti brevi ma è inapplicata da un anno e mezzo. Firenze ha provato a mettere davvero un freno all’erosione della città da parte di Airbnb, ma sulla legge-Nardella è piovuta una raffica di ricorsi e ora spetta al Tar. Milano vorrebbe imitare New York con affitti brevi consentiti solo negli appartamenti dove gli host risiedono, più che un obiettivo sembra un’utopia.

E mentre ci si affanna per regolamentare qualcosa che è sfuggito di mano, si è già aperto un ulteriore fronte di competizione nel mercato dell’abitare. Come scrive Barbara Brollo, ricercatrice del dipartimento Metodi e modelli per il territorio, l’economia e la finanza della Sapienza, l’ipermobilità contemporanea ha fatto esplodere un nuovo fenomeno: affitti a medio termine i cui utenti sono quelle popolazioni temporanee, in netta crescita, che transitano nelle città: fuorisede, nomadi digitali o persone che hanno bisogno di un alloggio per qualche settimana o mese. A Roma sarebbero 200mila al giorno. Le piattaforme di riferimento sono Spotahome o Housinganywhere ma anche Airbnb si è tuffata su questo segmento con campagne specifiche. Il mercato è regolato da contratti di locazione a uso transitorio, una normativa più solida, ma non adeguata.

«La continua rinegoziazione dei contratti a medio termine rispetto ai classici 3+2 e 4+4 fa innalzare più rapidamente i canoni di affitto e le locazioni temporanee sono l’ennesimo fattore di precarizzazione della residenza e dunque di espulsione degli abitanti stabili dai centri storici», scrive Brollo insieme a Filippo Celata e Gianluca Bei dello stesso dipartimento. E mentre all’estero si ragiona di questo, l’Italia è in ritardo e arranca ancora",0.7,non-restrictive,text130
2601b48d03188900b9e5c9d36774730614f6c10d6a2d2c6532b8a81f596a1dd3,2024-09-02 15:49:29,it,corriere.it,corriere.it,2021-05-02, 2021/05,2021,5,"Firenze, nasce Be.Long: la piattaforma web che promuove gli affitti in città a medio e lungo termine",https://corrierefiorentino.corriere.it/firenze/notizie/cronaca/21_maggio_02/firenze-nasce-belong-piattaforma-web-che-promuove-affitti-citta-medio-termine-8302c33e-ab1c-11eb-90fe-4b42def2c5b9.shtml,"Dagli inizi di maggio sarà online Be.Long, l’innovativa piattaforma web realizzata da Destination Florence CVB in partnership con il Comune di Firenze, che promuove gli affitti a medio e lungo termine in città e valorizza Firenze come città della formazione e dell’innovazione. Un servizio dedicato a studenti, startupper, smart worker, ma anche Università, ai tanti istituti di formazione del territorio e alla rete di incubatori di impresa. Un cambio di passo nella promozione della destinazione, che vuole valorizzare il long stay rispetto agli affitti turistici brevi, anche attraverso agevolazioni IMU e tanti altri servizi e benefits.

Si chiamano cittadini temporanei - studenti, smart workers, liberi professionisti, creatori di start-up, nomadi digitali - e nel 2019 in 3 milioni hanno scelto Firenze per un periodo medio-lungo. Solo gli studenti internazionali presenti a Firenze erano 36.535, con una permanenza media di 90/100 giorni e un totale di presenze che oscilla tra i 3.288.150 e i 3.653.500 (fonte: Study Abroad in Italy, di Marco De La Pierre e Marco Bracci). Oggi, a causa della pandemia e del cambio di abitudini, le persone che vorrebbero trasferirsi per lavorare da remoto sono molte di più: un’opportunità da cogliere per attirare soprattutto i giovani e riequilibrare un mercato negli ultimi anni saturato dagli affitti brevi.

Be.Long verrà lanciato su destinationflorence.com e si candida ad essere un portale completo per chi sceglie Firenze come destinazione, offrendo nelle diverse sezioni in cui è articolato informazioni e servizi utili. Inoltre, metterà in contatto chi cerca un alloggio con i piccoli proprietari, i property managers e le agenzie immobiliari. L’obiettivo è aggregare domanda e offerta e agevolare la ricerca per la permanenza medio-lunga.

""Invitiamo i proprietari e i professionisti del mercato immobiliare"" - dichiara Federico Barraco, presidente del Destination Florence Convention & Visitors Bureau - ""a cogliere questa opportunità. A tal proposito ringraziamo Property Manager Italia e MyGuest, che hanno coinvolto subito i loro associati. La risposta è promettente e ci aiuta a creare le basi per una proficua collaborazione che farà bene soprattutto alla città”. Non c’è alcun vincolo sulla tipologia del contratto, ma i proprietari che aderiranno con il canone concordato avranno garantita un’agevolazione IMU, oltre alla promozione e al riconoscimento Quality certified che ne attesta la qualità e la conformità. Inoltre, per chi aderisce quest’anno alla piattaforma, ci saranno condizioni vantaggiose sull’iscrizione - gratuita per il 2021 - per gli aderenti alle due associazioni. Il Destination Florence non percepirà alcuna percentuale dai contratti siglati.",0.70,non-restrictive,text131
e49ca75fafbe4e3b1493ef86ad731b6076099c9df992e573ff42c3f9964186ac,2024-05-05 7:13:54,it,ilgiorno.it,ilgiorno.it,2022-07-24, 2022/07,2022,7,Vado a vivere nel borgo: in fuga da Milano per sconfiggere prezzi e inquinamento,https://www.ilgiorno.it/economia/milano-campagna-nuova-vita-borgo-antico-1.7917795,"Roberta Olivia Russo ha poco più di trent'anni. Una vita tra attività professionali nel marketing e impegno civico. Crescita tra Napoli e la sua provincia, si trasferisce a Milano dove lavora in un'agenzia digitale come Marketing Automation Specialist. ""Il mio stipendio era di 1.500 euro al mese, il mio affitto di 900 euro"" racconta al Giorno. Roberta potrebbe essere definita una ""city quitter"", ovvero una di quelle persone, spesso professionisti del mondo digitale che decidono di lasciare la città per vivere in campagna o montagna. Il Giorno aveva dato spazio alla storia di Giacomo Biraghi, ""scappato"" da Milano alle montagne della Valtellina. La sua storia potrebbe essere quella di molti giovani professionisti che oggi si trovano a dover gestire l'aumento dei costi per l'inflazione e stipendi sempre più incerti e bassi.  Oggi Roberta vive a Rore, Comune di Sampeyre in provincia di Cuneo (900 metri). Quando non è in Italia viaggia e lavora da remoto, insieme al suo compagno. Racconta la sua esperienza sui social, con la pagina ""Migratori Digitali"".   Roberta, dopo circa un anno di lavoro nella digital agency, hai dato le dimissioni, lasciando una carriera ""certa"". Cos'è successo?  ""Avevo bisogno di lavorare in modo flessibile e poter viaggiare non solo quando tutti viaggiano e i costi sono proibitivi. Inoltre sentivo l’esigenza di creare una mia carriera. Il mio sogno all’epoca era poter diventare una nomade digitale. Quindi, senza ancora nessun cliente, ho dato le dimissioni, ho lasciato la casa di Milano e mi sono trasferita a Saronno con il mio compagno. Li pagavamo in due 1000 euro (praticamente la stessa cifra del bilocale milanese) per una casa enorme, con un grande terrazzo (che è stato di grande aiuto durante la pandemia e i lockdown). Saronno è comoda per arrivare a Milano in circa 20 minuti di treno. Spesso infatti (prima del covid) andavo a lavorare in co-working a Milano per incontrare altri professionisti o potenziali clienti. Durante il Covid tutti i nostri clienti, molti dei quali a Milano e Varese (altri in Piemonte) si sono abituati a incontrarci solo su Zoom. Nel frattempo io ho sentito sempre più una certa insofferenza verso i paesaggi fatti solo di elementi artificiali, cemento ed asfalto, dove la maggior parte dello svago consiste nel consumo. Sognavo la natura"".

Sognando la natura ti sei avvicinata a un borgo di montagna.  
""Con il mio compagno abbiamo scelto di fare un mese di prova in una borgata vicina, durante un periodo di lockdown, di lasciare la Lombardia per iniziare una vita diversa, circondati da una natura che è preponderante rispetto alle costruzioni umane. Un alloggio in affitto da 240€ al mese ci ha  permesso di avere una maggiore disponibilità economica che abbiamo investito in un viaggio “workcation “ durato 4 mesi tra Thailandia e Indonesia"".  Come e dove organizzate i vostri viaggi?  ""Viaggiamo abbastanza, e la nostra volontà è quella di viaggiare durante l’inverno in luoghi caldi (America Latina e Asia) e stare qui e in Europa durante i mesi più caldi. Ci piacerebbe visitare altri pesi dell’Asia (Malesia, Vietnam, Giappone), tornare ancora in Thailandia e a Bali e vivere per un bel periodo in Australia. Altri pesi che speriamo di visitare presto sono il Messico, il Costa Rica e la Giamaica"". Come vi sentite a vivere in un borgo dopo aver vissuto in città? ""Con la mente più rilassata e aperta alla meraviglia della natura, liberi dal dover essere in qualche modo preciso, più a contatto con la nostra interiorità e a contatto con persone amanti della natura e più presenti. Io adoro ogni elemento della natura che mi circonda che mi fa sentire connessa con me stessa e con il pianeta. Adoro ascoltare costantemente i suoni degli animali e del torrente e pochissimo le macchine"".

Non ti manca la socialità o la ""cultura"" della città? 
""Nel borgo ci sono socialità diverse, vengono organizzate molte attività, ci sono sia persone ""locali"" che altri nomadi digitali o professionisti che han scelto di trasferirsi in questi luoghi. Le attività culturali le coltiviamo con i viaggi, possiamo scegliere di andare a Torino, Milano o Venezia per un concerto o per uno spettacolo teatrale. Non ci manca nulla"". ",0.70,non-restrictive,text132
9e2921a6e9e847ac947cf6ffefce9121c756a97b359593818058cff2b913d8b5,2024-07-02 22:31:22,it,ilgiornaledivicenza.it,ilgiornaledivicenza.it,2024-07-02, 2024/07,2024,7,"""Nomadi digitali"", marito e moglie in viaggio per scoprire l'Italia",https://www.ilgiornaledivicenza.it/rubriche/viaggi-e-turismo/elisabetta-faggiana-savio-losito-viaggio-italia-unexpected-italy-1.10752197,"Elisabetta Faggiana, originaria di Arzignano, e Savio Losito hanno creato un portale per turisti in cui trovare informazioni sui luoghi insoliti e di alto livello.

Una coppia nella vita, che ha fatto del viaggiare la più importante bussola esistenziale. Si sono conosciuti a Londra, dove hanno fatto partire un progetto di turismo responsabile, Unexpected London. Poi sono arrivate la Brexit e il Covid e hanno deciso di tornare in Italia. Nasce così Unexpected Italy, un progetto con l'obiettivo di offrire un'esperienza turistica che impatti positivamente sul territorio e le comunità locali, facendo sentire ""locali"" i viaggiatori. La fondatrice è Elisabetta Faggiana: classe 1982, madre inglese, originaria di Arzignano dove ha vissuto e frequentato le scuole fino alla maturità al liceo Da Vinci e dove torna spesso. A Londra, Faggiana ha incontrato Savio Losito, classe 1987, originario di Barletta, un mappatore seriale, oggi suo marito e co-fondatore di Unexpected Italy.

Il modello di business è molto lontano da Booking, Airbnb e da tutti i portali, che ""risucchiano"" fatturati agli operatori del turismo chiedendo percentuali sulle camere vendute o sulle esperienze. La struttura, se scelta, «deve solo pagare un fisso - sottolinea Faggiana - per essere presente sul portale e incassa il 100% della prenotazione. Ma per rimanerci deve garantire alti standard di autenticità, qualità e attenzione al cliente. Vogliamo viaggiare per 5 anni in Italia: alla fine nascerà una sorta di ""Lonely Planet"" 3.0 geolocalizzata e targetizzata, dove il viaggiatore, in base alle proprie passioni avrà accesso ad itinerari digitali per organizzarsi il proprio viaggio in pochi clic entrando in contatto diretto con posti unici e locali, impossibili da trovare sui classici canali turistici».

Elisabetta e Savio adesso sono dei nomadi digitali, si muovono facendo scouting tra boutique hotel e produttori locali, agricoltori e artigiani, ma anche attrattori culturali e ristoranti. Passano 3 o 4 mesi in ogni regione italiana. «L'obiettivo - prosegue l'arzignanese - è valutare nei prossimi 24 mesi 2 mila strutture in Italia, scegliendo solo quelle che rappresentano l'animo più autentico del Paese».

Fino ad oggi, sono state ""timbrate"" una cinquantina di strutture, l'obiettivo è arrivare a circa 500 nel prossimo anno. Qualche esempio nella nostra provincia? «Un b&b a Lusiana in un bell'edificio del 1920 - elenca Faggiana - ex scuola elementare trasformato in boutique hotel a tema. Una litografia a Vicenza, un'enoteca a Bassano, un museo di Breganze. E poi ancora un mulino a Nove o due bellissime realtà inattese associate al vino naturale e biodinamico a Gambellara».",0.60,restrictive,text133
ae778a1259cc7b4fc3d8fe3716702a4b1f898474b97b359b1c9a52a3734d5b4d,2024-08-30 9:43:08,it,gelocal.it,gelocal.it,2021-06-23, 2021/06,2021,6,«Così sarà il Campus del Chiozzino» Un investimento di 16 milioni di euro,https://lanuovaferrara.gelocal.it/ferrara/cronaca/2021/06/23/news/cosi-sara-il-campus-del-chiozzino-un-investimento-di-16-milioni-di-euro-1.40424062,"Il progetto

In questi giorni è stato oggetto di una polemiche nata all’interno della commissione edilizia del Comune di Ferrara. Andiamo a scoprire in cosa consiste questo Campus, che costituisce il progetto Chiozzino. Il “DoveVivo Campus” che unirà tre differenti unità situate in prossimità del centro storico, tra le vie Piangipane e Ripagrande: il Chiozzino, residence costruito negli anni ‘80, l’antica Poliambulanza, edificio storico, e il palazzo Palmiroli-Chiozzi, oggi tutelato dalla Soprintendenza cittadina. A gestire il tutto sarà DoveVivo, la più grande co-living company in Europa con oltre 1.500 immobili gestiti, 8 studentati e 8.000 posti letto in 14 città in Europa che gestirà gli oltre 6.500 quadrati trasformati nel Campus ferrarese per studenti e non solo. Un progetto reso possibile grazie agli sforzi dell’imprenditrice Stefania Tucci, che ringrazia i tecnici dell’impresa Fabbricare e Bper per aver finanziato l’iniziativa e anche lo staff di WorBas e Sirio che hanno permesso di conseguire il risultato finale.

Perchè “DoveVivo” ha deciso di investire a Ferrara e quali vantaggi porterà questo investimento agli studenti della città?

«Ferrara - spiega Valerio Fonseca, Co-Founder e Ceo di DoveVivo - è una città molto vivace dal punto di vista universitario e la popolazione giovane nella fascia 18-35 anni cresce ogni anno ad un ritmo significativo. Questi numeri si traducono in una ricerca importante di soluzione abitative da parte di tutte le persone fuori sede. Il Campus DoveVivo andrà non solo ad arricchire l’offerta di spazi ma a proporre un modello nuovo di coliving che permette di affittare una camera in maniera semplice, veloce e coniuga il bisogno di privacy con la forza della community».

Stefania Tucci, quali le motivazioni alla base di una scelta imprenditoriale dedicata ai giovani e alle generazioni future?

«Il mondo post covid - dichiara l’imprenditrice - vedrà una accelerazione di alcuni fenomeni nel mercato immobiliare; così come oggi si preferisce l’uso in sharing di un’auto invece che l’acquisto della stessa, lo stesso fenomeno si accelererà per gli immobili. Il co-living prevede la riconversione di immobili (spesso di operatori professionali) a destinazione residenziale, gestiti da operatori professionali, in cui un soggetto prende in affitto una stanza “privata” con bagno e, spesso, angolo cottura, e condivide altri spazi comuni, quali sale pranzo, sale multimediali, sale letture, palestre, lavanderia e altri servizi. Al di là del Campus che si rivolge naturalmente al pubblico di studenti, il modello del coliving in generale guarda ad una audience più ampia. Sempre più persone scelgono soluzioni flessibili; perché non vivere sei mesi all’anno in una città di mare, altri tre in una città d’arte, altri sei in una metropoli, senza preoccuparsi dell’allaccio delle utenze e di altre incombenze burocratiche? Un po’ come accadeva nei grandi alberghi del passato anche nelle residenze di coliving - certo con meno allure da romanzo belle époque - nasceranno relazioni d’affari e sentimentali».

Tornando al campus, qual è la portata dell'investimento sulle strutture esistenti e quali caratteristiche avrà il campus una volta terminato?

«L’investimento- continua Tucci - è di circa 16 milioni tra acquisto e ristrutturazione di immobili con caratteristiche molto diverse, un palazzo antico (risale al 1400), un residence degli anni ’80 e un edificio abbandonato da molti decenni (ex poliambulanza)».

Fonseca, il Co-living in una definizione e come si è evoluto negli ultimi anni?

«Con coliving - risponde il Co-Founder e Ceo di DoveVivo - si intende la pratica di vivere e abitare con altre persone in uno spazio residenziale che include luoghi e servizi condivisi. In origine chi sceglieva di vivere con altre persone, era mosso da fattori economici e dal costo sempre più alto della vita in città, a partire dalla sharing economy il concept abitativo è stato completamente rivoluzionato. Si preferisce condividere che comprare, collezionare esperienze rispetto a proprietà, sentirsi liberi di cambiare e non vincolati dall’acquisto di una casa. I nomadi digitali – studenti, lavoratori ma anche coppie e giovani famiglie - sono disponibili a spostarsi per occasioni di studio o lavoro e contano sul potere della community anche per l’evoluzione del proprio progetto personale».",0.60,non-restrictive,text134
db5848bf5e4ddcca0ed2a1923b6e0d2cf1cd46ee6e8d8cc45a0badeff41abf06,2024-07-03 1:16:44,it,ilmessaggero.it,ilmessaggero.it,2022-03-17, 2022/03,2022,3,"Centro Italia, tasse giù al 7% ai pensionati per vivere nelle zone del terremoto",https://www.ilmessaggero.it/rilanciare_il_centro_italia/tasse_ridotte_per_chi_si_trasferisce_nei_comuni_terremotati_come_funziona-6568056.html,"Imposta ridotta al 7% per attirare facoltosi pensionati. Il meccanismo in vigore nei centri meridionali al di sotto dei 20 mila abitanti viene ora allargato anche ai Comuni colpiti dal terremoto del 2009 (L’Aquila) e dall’ondata sismica del 2016-2017, che ha devastato quattro Regioni del Centro-Italia: Abruzzo, Lazio, Marche e Umbria. La speranza è riprodurre in queste aree un meccanismo simile a quello adottato ad esempio in Portogallo, Paese che grazie alla tassazione molto favorevole è diventato meta per gli anziani del resto d’Europa, inclusi molti italiani. Per la verità nel primo anno di applicazione l’imposta sostitutiva per il Mezzogiorno ha avuto un utilizzo molto ridotto, con non più di una cinquantina di adesioni. Ma si trattava di una possibilità ancora poco conosciuta e nemmeno particolarmente pubblicizzata; ci sono quindi forti margini di miglioramento.

LA FIDUCIA
L’estensione alle zone terremotate è contenuta nel decreto Sostegni ter approvato dalla commissione Bilancio del Senato e ieri passato all’esame dell’aula. Per oggi è prevista la richiesta di fiducia da parte dell’aula e il voto finale. Un altro emendamento inserito nel testo in commissione potrebbe andare in qualche modo nella stessa direzione: prevede una corsia preferenziale per la concessione di visto di lavoro e permesso di soggiorno a “nomadi digitali” lavoratori di Paesi al di fuori dell’Unione europea che intendono lavorare da remoto in Italia.

Nelle intenzioni dei senatori che lo hanno proposto (appartenenti a Lega e Movimento 5 Stelle) si tratterebbe di un modo per attrarre talenti stranieri in paesi e città del nostro Paese, grazie alle opportunità dello smart working. I dettagli e le modalità operative dovranno essere definite in un decreto del ministero dell’Interno, da adottare entro 30 giorni dalla conversione del decreto legge.

L’emendamento sulla tassazione agevolata per i pensionati (dovuto anch’esso a senatori della Lega) riproduce dunque la norma della legge di Bilancio 2019 che prevedeva un regime opzionale per le persone fisiche titolari di redditi da pensione erogati da soggetti esteri. Si tratta di stranieri, ma anche di italiani che avendo lavorato fuori del nostro Paese hanno maturato una pensione, e potrebbero essere interessati a rientrare. Il vantaggio fiscale consiste nella possibilità di assoggettare tutti i redditi esteri (quelli da pensione ma anche eventuali altri) a un’imposta sostitutiva del 7 per cento, ben più bassa della normale aliquota media Irpef. La condizione richiesta è trasferire la residenza nel nostro Paese, condizione che si può concretizzare anche con l’iscrizione alle anagrafe dei residenti per la maggior parte del tempo corrispondente al periodo d’imposta. É necessario però che i contribuenti in questione non siano stati fiscalmente residenti nel nostro Paese per i cinque periodi d’imposta precedenti: questo per evitare che gli eventuali rientri siano fittizi: come già accennato, l’obiettivo di questa legge (nella sua versione originale e in quella allargata alle aree terremotate) è anche o forse soprattutto quello di convincere nostri connazionali che hanno passato all’estero lunghi periodi della propria vita. L’opzione va esercitata nella dichiarazione dei redditi relativa al periodo in cui si trasferisce la residenza ed è valida per i cinque anni successivi. Chi fa questa scelta avrà una serie di altri vantaggi, tra cui l’esenzione dall’obbligo di presentare la dichiarazione annuale degli investimenti esteri e dalle imposte su immobili e attività finanziarie detenuti all’estero. 

",0.60,non-restrictive,text135
8f5fb218ca8e6cd95b2592d0683ccef0bf515d4b9def571c4831e3330a9d8195,2024-02-26 14:18:00,it,ildenaro.it,ildenaro.it,2023-06-08, 2023/06,2023,6,"Consolato Usa di Firenze, nuovi servizi per gli studenti fuori sede",https://www.ildenaro.it/consolato-usa-di-firenze-nuovi-servizi-per-gli-studenti-fuori-sede/,"Firenze consolida la sua vocazione internazionale, arricchendo l’offerta dei servizi dedicata a studenti stranieri e fuori sede. Dalle attività di volontariato sul territorio, ai progetti per promuovere il consumo etico a sostegno delle filiere produttive locali, fino alle campagne per la salute e la prevenzione delle malattie sessualmente trasmissibili: sono alcune delle opportunità che vanno ad ampliare l’offerta di Be.Long, il progetto realizzato da Comune di Firenze e Destination Florence Convention & Visitors Bureau per integrare nella comunità studenti fuori sede o stranieri, ma anche professionisti che scelgono di vivere in città per un medio e lungo periodo. Nato con l’obiettivo di intercettare e gestire il flusso dei cittadini temporanei, che attualmente porta a Firenze in media oltre 35mila studenti stranieri all’anno, dei quali 16mila americani, Be.Long è diventato un piano multi-sfaccettato in grado di rispondere alle esigenze di una popolazione sempre più trasversale per età, ruolo, provenienza. Dal 30 maggio al 2 giugno, Firenze sarà l’unica città d’Italia a vantare un programma simile e a presentarsi in modo integrato come destinazione presso il padiglione Study in Italy di Uni-Italia alla 75° edizione di NAFSA, la principale fiera internazionale nel settore degli studi all’estero che quest’anno si svolge a Washington DC. Con l’occasione, la città parteciperà all’evento di rappresentanza che si terrà il 30 maggio presso Villa Firenze, sede dell’Ambasciata italiana a Washington, DC. Per il secondo anno consecutivo, quindi, Comune di Firenze e Destination Florence Convention & Visitors Bureau presenteranno gli strumenti per accogliere gli studenti stranieri e sostenere una sempre maggiore integrazione degli stessi nel contesto cittadino. Attraverso il sito, i canali social ed una newsletter mensile, Be.Long si occupa infatti di veicolare informazioni e servizi che aiutano i ragazzi ad integrarsi nella comunità e nella cultura, nel rispetto delle usanze e del codice civico della città. A partire dal supporto per gestire le pratiche burocratiche e l’assistenza sanitaria ai non residenti – anche in collaborazione con partner come SYNLAB per promuovere campagne di prevenzione e sensibilizzazione – fino alle indicazioni su iniziative di volontariato e solidarietà, impianti sportivi indicati dal Comune per praticare sport durante il soggiorno e convenzioni per incentivare l’utilizzo di mezzi pubblici. “Un progetto che cresce anno dopo anno – ha detto l’Assessora all’Università e Ricerca Titta Meucci – puntando a promuovere un’offerta abitativa rivolta ai tanti studenti stranieri e fuori sede, ma anche lavoratori, che arrivano in città per vivere un’esperienza formativa di altissimo livello. Una formula innovativa che affianca al tema dell’abitare, quello dei servizi e dell’integrazione tra residenti e cittadini temporanei in modo da rafforzare la vocazione di Firenze come città della conoscenza e della formazione. Per questo, la partecipazione alla principale fiera internazionale del settore degli studi all’estero è di estrema importanza per far conoscere a un pubblico sempre più ampio il progetto Be.Long”. “Firenze ospita una delle più grandi concentrazioni di programmi di studio americani all’estero, con oltre 50 scuole statunitensi, che ospitano migliaia di studenti americano ogni anno – ha spiegato la Console Generale degli Stati Uniti d’America a Firenze, Ragini Gupta. – Nel 2022 gli studenti iscritti ai programmi delle università americane hanno superato i numeri pre-covid e stimiamo che ve ne fossero almeno 16mila. Il Consolato accoglie con favore gli sforzi della città per rendere più facile agli studenti di beneficiare delle molte offerte culturali, attraverso Be.Long, che fornisce informazioni necessarie per diventare membri attivi e pienamente integrati nella comunità fiorentina, aiutando a collegarli, ad esempio, a importanti opportunità di volontariato. Lo spirito di volontariato fa parte del tessuto nazionale americano e italiano e i nostri studenti partecipano regolarmente alle attività, collaborando con Misericordia, Croce Rossa, Angeli del Bello e molte altre. Lo scambio culturale ed accademico rappresentano una pietra miliare del rapporto bilaterale tra USA-Italia. Il Consolato è fiero di sostenere Be.Long perché migliora la qualità del soggiorno degli studenti e contribuisce a trasformarli in ambasciatori della partnership USA-Italia, incoraggiando altri a seguire le loro orme”. “La partecipazione di Destination Florence a NAFSA rappresenta una grande opportunità per le città italiane, in particolare per la città di Firenze che, con il suo programma d’avanguardia Be.Long – in collaborazione con il Comune di Firenze –, contribuisce ad innalzare gli standard di accoglienza e integrazione degli studenti internazionali, valori comuni tra Destination Florence e Uni-Italia”, ha detto Alberto Ortolani, Segretario Generale di Uni-Italia. “Vogliamo rivolgerci a soggetti in grado di lasciare un impatto positivo sulla comunità, creando condizioni che al tempo stesso favoriscano la convivenza con il tessuto sociale cittadino. Questo tipo di attività virtuose per tutto il territorio rientrano a pieno nella mission di Destination Florence CVB, da sempre impegnato nell’attrazione di un turismo di qualità a Firenze. Gli studenti stranieri, così come i fuori sede e i professionisti che arrivano ogni anno in città meritano un piano ad hoc”, ha dichiarato Federico Barraco, Presidente di Destination Florence Convention & Visitors Bureau. Be.Long nasce dall’esigenza di rimodulare la fruizione della città per questi flussi di arrivi, ancora poco gestiti nonostante i numeri significativi, e di fornire uno strumento utile sia agli operatori sia agli studenti per superare le possibili barriere culturali e burocratiche e vivere la città. Non solo una piattaforma, quindi: anche attraverso i suoi canali social Instagram e Tik Tok, che in soli 6 mesi hanno raggiunto quasi 4.000 follower complessivi e post con più di 150.000 visualizzazioni, Be.Long, (www.belong.destinationflorence.com) si propone come uno strumento super partes in grado di fornire informazioni su burocrazia, sanità, servizi e benefit per i Belongers, ma anche ospitalità, attraverso una rete di proprietari e property managers. Non solo studenti: i servizi offerti dalla piattaforma sono rivolti a tutti i cittadini temporanei che arrivano in città per soggiorni di medio e lungo periodo e quindi anche ai nuovi ‘nomadi digitali’, startupper e lavoratori in trasferta. Da qui il nome ‘Be.Long’, per sottolineare con un gioco di parole i due concetti chiave che descrivono il progetto: durata della permanenza e appartenenza alla città. Alla base del progetto un confronto con i principali istituti e stakeholders della città e un Comitato tecnico che ha lavorato con Destination Florence Convention & Visitors Bureau: DotFlorence, Camera di Commercio, Università degli Studi di Firenze, Fondazione per la Ricerca e l’Innovazione promossa da UniFi, New York University, Polimoda, European University, Comitato toscano scuola di lingua italiana, Nana Bianca, Murate Idea Park, ASILS, Lorenzo de Medici, My Guests Friend, Property Managers, Confcommercio-Fimaa e Confesercenti-agenzie immobiliari.",0.60,non-restrictive,text136
cf177e616f6f78d97849b73fac9b4678be42d657910bc2ed4c25483964056c96,2024-04-28 0:10:31,it,varesenews.it,varesenews.it,2022-11-18, 2022/11,2022,11,Cultura e turismo i punti di forza della Regio Insubrica per il prossimo Interreg,https://www.varesenews.it/2022/11/cultura-turismo-punti-forza-della-regio-insubrica-prossimo-interreg/1520175/,"Si è svolta a Novara, presso la sede suggestiva del Teatro Coccia,  l’Assemblea Plenaria a conclusione degli Stati Generali della Cultura e del Turismo promossi dalla Comunità di lavoro della Regio Insubrica, che favorisce la cooperazione transfrontaliera nella regione italo-svizzera dei Laghi prealpini. 
Dopo i saluti istituzionali, l’incontro si è aperto con la presentazione del documento finale che raccoglie gli indirizzi e le priorità strategiche emersi durante i tavoli di lavoro.
Matteo Marnati, Assessore Ambiente, Energia, Innovazione, Ricerca Regione Piemonte ha introdotto così l’inizio dei lavori: «Oggi si chiude un percorso che si è snodato su molteplici tematiche legate alla cultura e al turismo. Fare squadra e lavorare in modo sinergico: noi stiamo già facendo rete, siamo cinque province e un cantone svizzero, il Canton Ticino, e al centro di questo territorio c’è il Lago Maggiore e i vari laghi alpini, molto apprezzati dai turisti stranieri. Stiamo vivendo una stagione di arrivo di grandi fondi e il fatto di aver tracciato una strategia, frutto di un lavoro di squadra, ci darà grandi risultati. Ci sono i fondi europei, quelli del Piano Nazionale di Ripresa e Resilienza, del Fondo Europeo di Sviluppo Regionale e quelli del programma Interreg. Bisogna rimboccarsi le maniche e lavorare tutti insieme: è un treno che non possiamo permetterci di perdere. Occorre avere progettualità condivise che riescano a coniugare l’aspetto della sostenibilità ambientale, quindi anche della mobilità sostenibile, con quello economico e sociale».
«Un’importante giornata di approfondimento, di studio, di scambio di opinioni su quelle che devono essere le direttrici sullo sviluppo turistico e culturale della Regio Insubrica. Un territorio che deve sempre più considerarsi come un territorio unico perché solo ed esclusivamente ragionando in questo modo si possono alzare i parametri qualitativi e quantitativi sotto il profilo dell’attrattività turistica» ha aggiunto il sindaco di Novara, Alessandro Canelli.

La cultura è la trasversalità che i partecipanti ai tavoli di lavoro hanno evidenziato per ibridare il settore del turismo, che necessita di un ripensamento in termini di benessere, che tocchi tutti gli aspetti della vita pubblica, privata e professionale. Il territorio della Regione Insubrica è riconoscibile per la sua qualità ambientale, paesaggistica e storica e ne viene evidenziata una già forte capacità di valorizzazione.
Così, il sistema infrastrutturale costituito dalle vie di terra e d’acqua (strade, cammini, ciclovie, linee di navigazione) può essere rafforzato con la mappatura completa dei tracciati, l’inserimento di nuovi percorsi (ad esempio per ciò che concerne le alte vie), e l’interazione fra diverse modalità di mobilità, nel segno della massima sostenibilità ambientale, economica e sociale. Proprio su questo punto il Presidente della Comunità di Lavoro della Regio Insubrica Massimo Sertori ha commentato: «Riguardo alla navigabilità del Lago Maggiore che vede coinvolti i tre territori facenti parte della Regione Insubrica, come Regione Lombardia stiamo chiedendo da tempo al governo la regionalizzazione della navigabilità dei laghi. Ci piacerebbe replicare lo stesso modello che è stato adottato ad esempio con TILO, una governance di trasporto ferroviario con una società paritetica tra la Lombardia e il Canton Ticino. Si potrebbe replicare lo stesso modello nell’ambito delle attività della Regio Insubrica, coinvolgendo il Piemonte come terzo attore del progetto».
Il sistema puntuale costituito da importanti elementi di valore (musei, siti Unesco, borghi, ville e giardini, etc.) dev’essere messo in rete per valorizzarne la ricchezza d’insieme in relazione al sistema dell’accessibilità, in uno sforzo collettivo di interazione ecosistemica. Il rischio di overtourism può essere mitigato da un lavoro di promozione di aree ancora poco conosciute e di siti non completamente valorizzati.
Gli intervenuti agli atelier evidenziano l’importanza dell’interoperabilità dei dati per superare settorialità amministrative, territoriali e funzionali e ne sottolineano alcune buone pratiche virtuose – quali le agende degli eventi culturali del Ticino e di Como-Lecco – che potrebbero essere messe a sistema con il resto della Regio Insubrica, unito a un lavoro puntuale di lettura normativa per rendere maggiormente integrabili le iniziative delle tre regioni.
Ma è soprattutto una riflessione in termini formativi ed educativi ad essere al centro delle discussioni. Il tema del rapporto fra residenti e turisti, la criticità nel trovare lavoratori per la filiera del turismo e dell’enogastronomia sono soltanto alcune delle criticità emerse che potrebbero essere mitigate grazie a un progetto formativo rivolto non soltanto agli operatori della filiera, ma anche agli enti locali, ai cittadini e soprattutto ai giovani – si pensi ad esempio al fenomeno dei NEET che potrebbe essere messo al centro di un progetto legato alle opportunità offerte da cultura e turismo.
La capacità di analisi dei nuovi stili di vita legati al nomadismo digitale e ai fenomeni del workation e del bleisure saranno fondamentali per comprendere le potenzialità della Regione Insubrica e definire un programma strategico per la gestione e valorizzazione di queste nuove opportunità di vivere il territorio emerse con la pandemia, offrendo vantaggi per gli operatori e al contempo reali occasioni di rigenerazione urbana e territoriale per città, borghi e comuni minori. Il settore dell’enogastronomia potrebbe essere uno di quelli da cui partire, iniziando dalle eccellenze (si pensi ad esempio, alle tre stelle Michelin presenti nell’area) per poi intervenire sull’intera filiera e sui prodotti locali. In questo senso, è stata auspicata una mappatura dell’esistente e il ruolo che svolgono i Distretti del Commercio – già presenti in Lombardia e in Piemonte e facilmente implementabili in Ticino attraverso il lavoro in partenariato pubblico privato fra enti locali e imprenditori – potrebbe essere centrale per una nuova lettura delle potenzialità del territorio.
Infine è stato evidenziato dai partecipanti ai tavoli il ruolo fondamentale e complementare del volontariato culturale e del Terzo Settore. Eric Jakob, Ambasciatore, Capo Direzione promozione della piazza economica, Segreteria di Stato dell‘economia SECO, Confederazione Svizzera, ha sottolineato come «I cantoni svizzeri e le regioni italiane hanno un ruolo centrale nel programma Interreg e per lo sviluppo economico regionale. Per i promotori dei progetti, Interreg rappresenta un’opportunità unica di realizzare progetti transfrontalieri concreti, di contribuire a formare la regione transfrontaliera e di rafforzare le relazioni con i Paesi limitrofi».
A conclusione degli Stati Generali, si sono evidenziati gli strumenti che il programma di cooperazione transfrontaliera Italia Svizzera metterà a disposizione dei territori e che consentiranno di dare concretezza a quanto emerso dagli atelier, anche in vista dei grandi eventi in calendario nel medio periodo (Anno del Turismo delle Radici 2024, Giubileo 2025, Giochi Olimpici invernali 2026), che offriranno occasioni puntuali di valorizzazione della Regione Insubrica. «Gli Stati Generali rappresentano un settore fondamentale per la regione transfrontaliera dei tre laghi per quanto concerne l’impatto diretto a livello di PIL e occupazione, oltre che su un piano di visibilità internazionale, poiché possiamo beneficiare di due risorse naturalistiche, montagne e laghi, come pochi altri territori possono fare. Questa è la prima volta in cui riusciamo a livello transfrontaliero a portare avanti una riflessione strategica di questo tipo, con un risvolto operativo-pratico nell’individuazione di assi di lavoro significativi per iniziare la programmazione Interreg Italia Svizzera, ormai prossima» ha concluso Francesco Quattrini, Segretario Generale della Comunità di lavoro Regio Insubrica
",0.60,non-restrictive,text137
c64b1c17be405c3727deee8d3adc83480a4cfdfaf156b558d75bdf786968638f,2024-02-27 8:58:15,it,lanazione.it,lanazione.it,2023-05-26, 2023/05,2023,5,Da Firenze agli Usa: il progetto che punta a fare degli studenti stranieri dei cittadini,https://www.lanazione.it/firenze/cronaca/da-firenze-agli-usa-il-progetto-che-punta-a-fare-degli-studenti-stranieri-dei-cittadini-c70189f2,"Firenze consolida la sua vocazione internazionale, arricchendo l’offerta dei servizi dedicata a studenti stranieri e fuori sede. Dalle attività di volontariato sul territorio, ai progetti per promuovere il consumo etico a sostegno delle filiere produttive locali, fino alle campagne per la salute e la prevenzione delle malattie sessualmente trasmissibili: sono alcune delle opportunità che vanno ad ampliare l’offerta di Be.Long, il progetto realizzato da Comune di Firenze e Destination Florence Convention & Visitors Bureau per integrare nella comunità studenti fuori sede o stranieri, ma anche professionisti che scelgono di vivere in città per un medio e lungo periodo. Nato con l’obiettivo di intercettare e gestire il flusso dei cittadini temporanei, che attualmente porta a Firenze in media oltre 35mila studenti stranieri all’anno, dei quali 16mila americani, Be.Long è diventato un piano multi-sfaccettato in grado di rispondere alle esigenze di una popolazione sempre più trasversale per età, ruolo, provenienza. Dal 30 maggio al 2 giugno, Firenze sarà l’unica città d’Italia a vantare un programma simile e a presentarsi in modo integrato come destinazione presso il padiglione Study in Italy di Uni-Italia alla 75° edizione di NAFSA, la principale fiera internazionale nel settore degli studi all’estero che quest’anno si svolge a Washington DC. Con l’occasione, la città parteciperà all’evento di rappresentanza che si terrà il 30 maggio presso Villa Firenze, sede dell’Ambasciata italiana a Washington, DC. Per il secondo anno consecutivo, quindi, Comune di Firenze e Destination Florence Convention & Visitors Bureau presenteranno gli strumenti per accogliere gli studenti stranieri e sostenere una sempre maggiore integrazione degli stessi nel contesto cittadino. Attraverso il sito, i canali social ed una newsletter mensile, Be.Long si occupa infatti di veicolare informazioni e servizi che aiutano i ragazzi ad integrarsi nella comunità e nella cultura, nel rispetto delle usanze e del codice civico della città. A partire dal supporto per gestire le pratiche burocratiche e l’assistenza sanitaria ai non residenti - anche in collaborazione con partner come SYNLAB per promuovere campagne di prevenzione e sensibilizzazione - fino alle indicazioni su iniziative di volontariato e solidarietà, impianti sportivi indicati dal Comune per praticare sport durante il soggiorno e convenzioni per incentivare l’utilizzo di mezzi pubblici. “Un progetto che cresce anno dopo anno - ha detto l’Assessora all’Università e Ricerca Titta Meucci - puntando a promuovere un’offerta abitativa rivolta ai tanti studenti stranieri e fuori sede, ma anche lavoratori, che arrivano in città per vivere un’esperienza formativa di altissimo livello. Una formula innovativa che affianca al tema dell’abitare, quello dei servizi e dell’integrazione tra residenti e cittadini temporanei in modo da rafforzare la vocazione di Firenze come città della conoscenza e della formazione. Per questo, la partecipazione alla principale fiera internazionale del settore degli studi all’estero è di estrema importanza per far conoscere a un pubblico sempre più ampio il progetto Be.Long”. “Firenze ospita una delle più grandi concentrazioni di programmi di studio americani all’estero, con oltre 50 scuole statunitensi, che ospitano migliaia di studenti americano ogni anno – ha spiegato la Console Generale degli Stati Uniti d’America a Firenze, Ragini Gupta. – Nel 2022 gli studenti iscritti ai programmi delle università americane hanno superato i numeri pre-covid e stimiamo che ve ne fossero almeno 16mila. Il Consolato accoglie con favore gli sforzi della città per rendere più facile agli studenti di beneficiare delle molte offerte culturali, attraverso Be.Long, che fornisce informazioni necessarie per diventare membri attivi e pienamente integrati nella comunità fiorentina, aiutando a collegarli, ad esempio, a importanti opportunità di volontariato. Lo spirito di volontariato fa parte del tessuto nazionale americano e italiano e i nostri studenti partecipano regolarmente alle attività, collaborando con Misericordia, Croce Rossa, Angeli del Bello e molte altre. Lo scambio culturale ed accademico rappresentano una pietra miliare del rapporto bilaterale tra USA-Italia. Il Consolato è fiero di sostenere Be.Long perché migliora la qualità del soggiorno degli studenti e contribuisce a trasformarli in ambasciatori della partnership USA-Italia, incoraggiando altri a seguire le loro orme”. “La partecipazione di Destination Florence a NAFSA rappresenta una grande opportunità per le città italiane, in particolare per la città di Firenze che, con il suo programma d’avanguardia Be.Long – in collaborazione con il Comune di Firenze –, contribuisce ad innalzare gli standard di accoglienza e integrazione degli studenti internazionali, valori comuni tra Destination Florence e Uni-Italia”, ha detto Alberto Ortolani, Segretario Generale di Uni-Italia. “Vogliamo rivolgerci a soggetti in grado di lasciare un impatto positivo sulla comunità, creando condizioni che al tempo stesso favoriscano la convivenza con il tessuto sociale cittadino. Questo tipo di attività virtuose per tutto il territorio rientrano a pieno nella mission di Destination Florence CVB, da sempre impegnato nell’attrazione di un turismo di qualità a Firenze. Gli studenti stranieri, così come i fuori sede e i professionisti che arrivano ogni anno in città meritano un piano ad hoc”, ha dichiarato Federico Barraco, Presidente di Destination Florence Convention & Visitors Bureau. Be.Long nasce dall’esigenza di rimodulare la fruizione della città per questi flussi di arrivi, ancora poco gestiti nonostante i numeri significativi, e di fornire uno strumento utile sia agli operatori sia agli studenti per superare le possibili barriere culturali e burocratiche e vivere la città. Non solo una piattaforma, quindi: anche attraverso i suoi canali social Instagram e Tik Tok, che in soli 6 mesi hanno raggiunto quasi 4.000 follower complessivi e post con più di 150.000 visualizzazioni, Be.Long, (www.belong.destinationflorence.com) si propone come uno strumento super partes in grado di fornire informazioni su burocrazia, sanità, servizi e benefit per i Belongers, ma anche ospitalità, attraverso una rete di proprietari e property managers. Non solo studenti: i servizi offerti dalla piattaforma sono rivolti a tutti i cittadini temporanei che arrivano in città per soggiorni di medio e lungo periodo e quindi anche ai nuovi ‘nomadi digitali’, startupper e lavoratori in trasferta. Da qui il nome ‘Be.Long’, per sottolineare con un gioco di parole i due concetti chiave che descrivono il progetto: durata della permanenza e appartenenza alla città. Alla base del progetto un confronto con i principali istituti e stakeholders della città e un Comitato tecnico che ha lavorato con Destination Florence Convention & Visitors Bureau: DotFlorence, Camera di Commercio, Università degli Studi di Firenze, Fondazione per la Ricerca e l’Innovazione promossa da UniFi, New York University, Polimoda, European University, Comitato toscano scuola di lingua italiana, Nana Bianca, Murate Idea Park, ASILS, Lorenzo de Medici, My Guests Friend, Property Managers, Confcommercio-Fimaa e Confesercenti-agenzie immobiliari.",0.60,non-restrictive,text138
eda1a29c54d365104e1f89bc51fd95afe442e40a3184034325358cda82e63e1c,2024-04-29 14:57:51,it,ilfriuli.it,ilfriuli.it,2022-10-19, 2022/10,2022,10,DigitalMeet fa tappa a Resia,https://www.ilfriuli.it/articolo/economia/digitalmeet-fa-tappa-a-resia/4/272821,"Resia ospiterà una delle tappe del più grande festival italiano di alfabetizzazione digitale. Si tratta della decima edizione di DigitalMeet, con il suo calendario di eventi che coinvolgono diverse località italiane e un vasto pubblico. A Resia, il focus sarà sui cambiamenti lavorativi ed economici post pandemia; titolo dell’incontro ‘Remote working e nomadi digitali: come cambiano la geografia e lo sviluppo delle aree interne’.

L’incontro si svolgerà venerdì 21 ottobre alle 11 nel Municipio della cittadina. Parteciperanno in presenza, con il sindaco Anna Micelli, Francesco Contin, project manager di Ditedi (Distretto delle Tecnologie Digitali del Friuli Venezia Giulia), Renato Railz, amministratore della Eurolls di Attimis (Udine), e Massimiliano Cecotto di CrediFriuli.

Da remoto sono in programma gli interventi di Lydia Alessio – Vernì, direttrice generale di Agenzia Lavoro & SviluppoImpresa, Francesca Schenetti, Ceo di Froogs Srl, Giulio Riccardi di Cosmico, piattaforma per il lavoro digitale, Daniele Angeli di Molo17, software house pordenonese.

Obiettivo della tappa resiana di DigitalMeet: fare il punto sulle nuove modalità di coinvolgimento e ‘ingaggio’ del personale in azienda alla luce dei cambiamenti sopraggiunti con la pandemia. E, dunque, smartworking (o lavoro agile o da remoto), ma non solo.

Sono in crescita i lavoratori e gli imprenditori sempre più sensibili alla necessità diconciliare la produttività aziendale con il benessere personale. Nasce, perciò, l’esigenza di pensare a nuove forme disviluppo o riscoperta di territori, come le aree interne e montane, finora piuttosto trascurate dal mondo economico.

Ogni ospite porterà la propria storia di vita e lavoro a testimonianza di questa possibilità, a partire dalla prima cittadina di Resia, comunità che sta attuando progetti per evitare lo spopolamento del suo territorio. Lydia Alessio-Vernì approfondirà le opportunità della Regione nate dall’accordo con AirBnB. Si tratta della campagna ‘Live and Work Anywhere’ che ha selezionato il Fvg fra le 20 destinazioni più attrattive al mondo per i ‘nomadi digitali’, coloro cioè che, per la tipologia di lavoro e clientela, possono scegliere di operare in qualunque luogo. Per attuare questa innovazione che coniuga produttività e benessere è però necessario che il territorio sia dotato di infrastrutture digitali adeguate e, per questo, la Regione si sta impegnando per agevolarne lo sviluppo.

“Il messaggio del festival è trasmettere cultura digitale a cittadini e imprese, in un’ottica orientata alla pratica più che alla teoria” ha sottolineato Contin. La partecipazione, previa iscrizione, è libera e si potrà seguire anche in streaming sul canale YouTube di Ditedi.",0.60,non-restrictive,text139
e59fa715c2a307634137fba662e5cb9205576e1ebf0a570ce3566b703401e000,2024-03-10 9:54:59,it,lanazione.it,lanazione.it,2023-01-10, 2023/01,2023,1,E se l’ufficio non fosse più un luogo ma un concetto? Patrizio Ambrosetti lancia la petizione dei nomadi digitali,https://luce.lanazione.it/lifestyle/patrizio-ambrosetti-ufficio-petizione-nomadi-digitali/,"Li abbiamo chiamati - nelle migliori delle ipotesi - nomadi digitali, giramondo, globe-trotter. Abbiamo fantasticato sulla loro meravigliosa vita sempre in giro e mai monotona e - ammettiamolo - ci siamo chiesti come potessero fare. Sono i lavoratori senza fissa dimora, che per portare a termine i propri incarichi non hanno bisogno di una sede fissa, una scrivania, un ufficio, un cartellino da timbrare e un luogo fisico da raggiungere. Svolgono le proprie mansioni in spiaggia, davanti a un tramonto, in vetta a una montagna, in una metropoli trafficata, incarnano alla perfezione il nuovo modo di interpretare il lavoro nella sua vera essenza e, prima di altri, hanno imparato una delle lezioni che il Covid-19 ci ha impartito: i lavori non sono tutti uguali. Perché se è vero com’è vero che il lavoro del futuro è nomade è altrettanto vero che ci sono mestieri che, senza troppo discutere, hanno bisogno della presenza per essere svolti.

Tenendo conto di questo assunto, Patrizio Ambrosetti, che del lavoro digitale ne ha fatto una ragione di vita, ha lanciato una petizione su change.org chiedendo che i dizionari di tutto il mondo si aggiornino e modifichino la definizione della parola “ufficio”, spiegandola non più come luogo fisico quanto, piuttosto, come concetto. E che non ci si confonda con il telelavoro. Il concetto è più alto, più ampio e si avvicina moltissimo al tema della flessibilità che lo smart working e il (famoso) lavoro per obiettivi portano in dote. La petizione ""Let’s change the word 'office' in the dictionaries, to help those who are losing their job"" nasce allo scopo di sostenere coloro che desiderano poter lavorare in luoghi differenti dall’ufficio fisico, sensibilizzare le aziende rispetto alla possibilità di approcciarsi al mondo del lavoro da remoto come politica aziendale e favorire lo sviluppo dei Paesi in crescita. La faccenda è più semplice di quanto si pensi. Nonostante qualche aderenza, il mondo cambia e noi con lui. Perché, dunque, non cambiare anche le parole che lo descrivono? Per provare a capirci qualcosa in più ne abbiamo parlato con Ambrosetti in persona.

Patrizio Ambrosetti: ""La mia missione? Aiutare aziende globali a transitare verso il lavoro da remoto e supportare, allo stesso tempo, i dipendenti in questo cambiamento""

In tempo di pandemia si è parlato molto di smart working, confondendolo spesso con il più obsoleto telelavoro. Con la fine dell’emergenza sanitaria tutto è tornato alla normalità: orari di lavoro inflessibili, stanzialità, pc fisso e quattro mura. Cosa è andato storto? ""Il lavoro remoto esiste da molto prima della pandemia. Nel 2010, milioni di ragazzi che avevano perso il lavoro con la crisi del 2008, o che avevano voglia di intraprendere un nuovo stile di vita, viaggiavano in America Latina e nel Sud-est asiatico, lavorando dai propri laptop e formando le prime comunità di nomadi digitali. Fino al 2020, questo gruppo di persone non aveva una grande visibilità. Con la pandemia il loro stile di vita è diventato un grande trend a cui le persone aspirano sempre di più. In Italia, è stato coniato il termine 'smart working' per spiegare la possibilità concessa alle persone di lavorare da casa, a causa delle restrizioni. Ma, di certo, questo non è il futuro. A mio avviso, le ragioni per cui le aziende vogliono tornare alla vecchia normalità sono molteplici: la prima è la mentalità del controllo sul dipendente anziché la fiducia; la seconda è la paura di perdere la cultura del lavoro e dell’unità aziendale; la terza è legata alla necessità di giustificare i grandi investimenti fatti negli uffici. La rivoluzione, però, è già in atto e non può essere arrestata facilmente. I lavoratori hanno avuto un assaggio di libertà e flessibilità che ha portato loro grandi benefici e non sono più disposti a rinunciarvi. Coloro che renderanno il lavoro remoto una nuova e duratura normalità non saranno i datori di lavoro o i governi ma i dipendenti che chiederanno sempre più libertà o, senza pensarci troppo, daranno le dimissioni per cercare più flessibilità in altre aziende. Nei primi del ‘900, molte persone si spostavano con carrozze e cavalli e pensavano che le autovetture fossero solo un trend passeggero… È solo questione di tempo"". Quante sono le opportunità lavorative e di crescita personale di cui molte persone si stanno privando proseguendo sulla strada del lavoro da scrivania? ""Nomade digitale non è un lavoro ma uno stile di vita. Questo approccio è un vero e proprio strumento di crescita personale. Io sono stato sempre estroverso ed esploratore, ma conosco decine e decine di nomadi digitali che sono partiti timidi dalle loro stanze in città e ora hanno amici ovunque, praticano sport come il surf, il climbing, ballano la salsa, sono sempre a cena con persone di tutto il mondo, insegnano le loro abilità lavorative in eventi e workshops e guadagnano e risparmiano molto di più rispetto a quello che facevano nella loro vecchia vita. Essere nomade digitale oggi è visto come un privilegio, una fortuna. La gente ci vede felici. E la verità è che non importa quanti Paesi si visitano e quante lingue si parlano, essere un nomade digitale è prima di tutto una filosofia. A chi ci legge voglio dire: iniziate dalla vostra città. Se avete la possibilità di lavorare in remoto, non chiudetevi in casa. Uscite, andate in una caffetteria, collegatevi alla wi-fi, fate conoscenze. Potreste incontrare persone che fanno la vostra stessa cosa. Non abbiate paura, uscite dalla vostra comfort zone e lavorate per fare in modo che le opportunità vi trovino"".

Per cambiare le cose serve la politica. Quali misure dovrebbe mettere in atto il governo per fare in modo che quello dell’ufficio fisico si trasformi da regola a eccezione? ""Il lavoro remoto non è un beneficio solo per i dipendenti ma anche per le città. Meno traffico, meno inquinamento, meno stress. Immaginate città con moltissimi spazi di lavoro condivisi (coworking), in cui dipendenti di aziende differenti possano incontrarsi, lavorare, collaborare, confrontarsi e fare networking. Nella mia esperienza, ad esempio, avendo contribuito all’espansione di WeWork in tutto il mondo, ho visto come fruitori degli spazi piccoli team di multinazionali che invitavano i dipendenti a recarsi nei coworking affinché potessero risultare più innovativi e ispirati. Il governo potrebbe sicuramente favorire il lavoro remoto attraverso una tassazione differente da applicare alle assunzioni flessibili, per fare in modo che sia i dipendenti che i datori di lavoro possano godere di benefici e collaborare a rendere le città meno trafficate - e dunque meno inquinate - e più sostenibili. La pandemia l’ha dimostrato: il mondo ha ripreso fiato quando eravamo obbligati a non uscire"". Il mondo del lavoro sta cambiando, nonostante più di qualche resistenza linguistica e non solo. Resta da capire tra passato e futuro chi vincerà. Per il momento, siamo incastrati in un presente ibrido in cui i nomadi digitali sono fortunati e gli uffici sono sempre più luoghi incapaci di far esplodere l’energia che il nostro Paese potrebbe sprigionare. C’è poi la faccenda (culturale) della responsabilità. Ma questo è un altro discorso.",0.60,restrictive,text140
7776d6ab7cfc849e7a3b38b43e118b8ccd8d24480264df29ebf39541bf776ed2,2024-04-26 5:26:34,it,ilrestodelcarlino.it,ilrestodelcarlino.it,2024-04-26, 2024/04,2024,4,Ferie con Airbnb. Impennata del 37% degli alloggi privati. Timori per gli affitti,https://www.ilrestodelcarlino.it/modena/cronaca/ferie-con-airbnb-impennata-del-37-degli-alloggi-privati-timori-per-gli-affitti-acd306f5,"L’impennata dei flussi turistici traina l’aumento di stanze e case private offerte ai visitatori. Gli addetti ai lavori la chiamano sharing hospitality (ospitalità condivisa) che sta prendendo sempre più piede a discapito delle strutture tradizionali di ricezione. ""Anche Modena è coinvolta nel fenomeno – spiega Massimo Feruzzi, amministratore unico di Jfc, la società che offre consulenza di marketing territoriale ad enti e aziende – crescono gli alloggi presenti sulla piattaforma Airbnb: si è passati dai 643 del 2019 ai 794 del 2023, con una ovvia riduzione negli anni del Covid, quando l’offerta sulla piattaforma è stata pari a 554 (nel 2020) e 509 (2021), per poi risalire a 586 alloggi presenti su Airbnb nel 2022"".

La disponibilità dunque è schizzata del 37,1% nell’ultimo anno, rispetto all’anno precedente (2022) con un’occupazione media del 58,9% e una permanenza di 2,7 notti. A livello regionale, l’aumento dell’offerta secondo Uniocamere è stato tra il 2016 e il 2023 del 304 per cento, con un milione e 74mila notti passate in queste strutture extralberghiere. In parallelo, gli incassi da questi alloggi sono cresciuti nello stesso periodo dai 29,3 milioni ai 186,5 milioni di euro.

Molti proprietari e intermediari che hanno a disposizione uno o più appartamenti vuoti optano per questa soluzione fondamentalmente per tre ragioni: fa guadagnare di più rispetto al classico affitto (la media può arrivare anche a 2.600 euro mensili), la soluzione tutela l’affittuario rispetto al rischio di inquilini morosi, e consente infine di utilizzare la casa in determinati momenti dell’anno. Mentre all’orizzonte spunta una tendenza che per ora si sta affermando nelle grandi città ma che un domani potrebbe interessare anche città medie come Modena: la richiesta di alloggi mordi e fuggi da parte di ’nomadi digitali’ o fuorisede che non sono turisti, ma che hanno bisogno di appoggiarsi in città per qualche settimana per lavoro.

Le prospettive per i proprietari sono dunque promettenti, sebbene non vada trascurata l’altra faccia della luna: il rischio di svuotamento del centro storico, con pigioni sempre più alte che finiscono con l’espellere residenti tradizionali, e l’erosione degli alloggi disponibili per gli affitti classici, per chi cioè a Modena si trasferisce per lavoro e ci rimane 12 mesi all’anno (si pensi ai poliziotti, gli insegnanti, gli studenti, gli autisti di autobus, il personale socio-sanitario). Il tema è molto sentito in questa campagna elettorale, considerando che già in città un canone medio per un posto letto si aggira sui 450 euro di media. e gli ambienti, spesso fatiscenti, a disposizione sono sempre di meno.

l Comune può poco per arginare l’onda degli airbnb trattandosi di attività privata tutelata dalla Costituzione, sarebbe opportuna una normativa nazionale: la manovra economica 2024 prevede per esempio il salto di aliquota dal 21 al 26 per cento nel caso in cui lo stesso locatore desse in affitto più di un’abitazione. Ma non più di questo. Al momento l’assessora Ludovica Carla Ferrari riferisce di avere in programma ""un’indagine per scattare una fotografia realistica di questo specifico tipo di offerta"". E nel frattempo si cerca di far fronte alla fame di case con la realizzazione di studentati come quelli di Sant’Eufemia e Bonaccorsa. Mentre sul fronte urbanistico un paletto lo pianta il Pug che prevede misure minime diverse degli alloggi per il contesto del centro storico (50 metri quadri) e per le altre aree della città (60 metri quadri). Con i Patti territoriali che si aprono alle residenze brevi e parziali, si sta lavorando infine per evitare che si affitti a soggetti che poi, invece di andarvi ad abitare, girano quegli alloggi sul mercato turistico.",0.60,non-restrictive,text141
db4e6e82b929fb0fee60847cd7c0a30badc05f735e55743039c2b0e5ddf08a38,2024-09-02 15:49:20,it,repubblica.it,repubblica.it,2021-05-02, 2021/05,2021,5,"Firenze, la piattaforma online per affitti a medio termine di studenti e professionisti",https://firenze.repubblica.it/cronaca/2021/05/02/news/firenze_affitti_lavoro_studio_destination_florence_cvb_online_be_long_piattaforma-299022634/?rss,"Sarà online tra pochi giorni Be.long, la piattaforma web realizzata da Destination Florence Convention&Visitors Bureau  in partnership con il Comune di Firenze che promuove gli affitti a medio e lungo termine in città e valorizza Firenze come città della formazione e dell'innovazione. Un servizio dedicato a studenti, startupper, smart worker, ma anche Università, ai tanti istituti di formazione del territorio e alla rete di incubatori di impresa. Un cambio di passo nella promozione della destinazione, che vuole valorizzare il long stay rispetto agli affitti turistici brevi, anche attraverso agevolazione Imu e tanti altri servizi e benefits.

Si chiamano cittadini temporanei - studenti, smart workers, liberi professionisti, creatori di start-up, nomadi digitali - e nel 2019 in 3 milioni hanno scelto Firenze per un periodo medio lungo. Solo gli studenti internazionali presenti a Firenze erano 36.535, con una permanenza media di 90/100 giorni e un totale di presenze totali che oscilla tra i 3.288.150 e 3.653.500 (fonte: Study Abroad in Italy, di Marco De La Pierre e Marco Bracci). Oggi, a causa della pandemia e del cambio di abitudini, le persone che vorrebbero trasferirsi per lavorare da remoto sono molte di più: un'opportunità da cogliere per attirare soprattutto i giovani e a riequilibrare un mercato negli ultimi anni saturato dagli affitti brevi.

Be.Long verrà lanciato su destinationflorence.com e metterà in contatto chi cerca un alloggio con i piccoli proprietari, i property managers e le agenzie immobiliari. L'obiettivo è aggregare domanda e offerta e agevolare la ricerca per la permanenza medio-lunga.

""Invitiamo i proprietari e i professionisti del mercato immobiliare"", dice Federico Barraco, presidente del Destination Florence convention & visitors bureau - a cogliere questa opportunità e ringraziamo Property Manager Italia e MyGuest che hanno coinvolto subito i loro associati. La risposta è promettente e ci aiuta a creare le basi per una proficua collaborazione che farà bene soprattutto alla città. Non c'è alcun vincolo sulla tipologia del contratto, ma i proprietari che aderiranno con il canone concordato avranno garantita un'agevolazione Imu, oltre alla promozione e il riconoscimento 'Quality certiefied' che ne attesta la qualità e la conformità. Inoltre, per chi aderisce quest'anno alla piattaforma, ci saranno condizioni vantaggiose sull'iscrizione - gratuita per il 2021 - per gli aderenti alle due associazioni. Il Destination Florence non percepirà alcuna percentuale dai contratti siglati"".

""Grande partecipazione - fa notare il presidente - anche dai circa 40 istituti e scuole di formazione che abbiamo incontrato nei giorni scorsi e che si faranno promotori del progetto pubblicizzandolo tra gli studenti e informandoli sui servizi integrati, legati alla ricerca di un alloggio e alla permanenza in città, come l'assistenza sanitaria, i trasporti e le pratiche burocratiche"". Per loro, come per gli altri inquilini, sono previsti diversi benefits: la Firenze Welcome card con sconti su musei e attività commerciali per studenti e startupper, sconti negli alberghi per amici e parenti che arrivano in città e un'assistenza da parte del Destination Florence per la permanenza a Firenze. E ancora sconti negli spazi di co-working di Firenze e per l'uso della mobilità sharing.

""E' un tassello - sottolinea Giuseppe Salvini, segretario generale della Camera di Commercio di Firenze - per accompagnare Firenze e il suo centro storico verso la ripartenza e verso una nuova vivibilità. In questa prospettiva, è di particolare interesse puntare sui giovani e sulle startup innovative, che qui possono venire a studiare e a lavorare a condizioni agevolate"".",0.60,non-restrictive,text142
701dcc5026f12434f9cd03d87b88dd9e62ed7141cf1b95b785ab27144c61107b,2024-05-07 8:27:50,it,repubblica.it,repubblica.it,2022-06-30, 2022/06,2022,6,"La Sicilia vista dai Millennials, ecco la guida all’Isola pensata dai giovani per l’Unesco",https://palermo.repubblica.it/societa/2022/06/30/news/la_sicilia_vista_dai_millennials_ecco_la_guida_allisola_pensata_dai_giovani_per_lunesco-356038833/?rss,"La Sicilia vista dai giovani tra i 18 e i 35 anni e raccontata per tappe non convenzionali, rivolte soprattutto al turismo dei nomadi digitali. Dai percorsi esperienziali sui Monti Sicani ai tour fuoristrada in quad da Ribera a Seccagrande. E ancora i coworking di Catania e Agrigento per condividere idee e spazi di lavoro. Anche in vacanza.  Nasce da un’idea di Birra Messina, in collaborazione con l’Aigu, associazione italiana Giovani per l’Unesco, la realizzazione di un taccuino di viaggio - disponibile online con libero accesso su tutti i cani social e le piattaforme del marchio Birra Messina - per raccontare i luoghi più identitari e non convenzionali della Sicilia.

A realizzarlo duecento giovani dell’associazione e una sfida al turismo esperienziale “che non si accontenta più o solo del bello, ma mira alla personalizzazione di viaggi sempre più rivolti ai nomadi digitali”, dice Eleonora Orfanò, rappresentante regionale per la Sicilia di Aigu. L’iniziativa ha coinvolto l’associazione anche in una attività di ricerca volta a indagare quali siano gli aspetti della Sicilia (come insieme di tradizioni, mete turistiche e centro culturale) più conosciuti e apprezzati dai giovani under35, siciliani e non. Su un campione di 255 intervistati, per il 64 per cento italiani non siciliani, la Sicilia è stata eletta a meta del “benvolere” per l’accoglienza del territorio, il buon  cibo e la ricchezza di musei e siti culturali. A questo, i giovani siciliani aggiungono anche la presenza dei piccoli borghi, forieri di un turismo rurale e di nuovo lavoro improntato sul territorio. Ma il progetto ha permesso anche di trovare e raccontere storie. Come quella di Damiano Rotella, giovane pittore di carretti di Ragusa, erede di un mestiere quasi scomparso. Ma non nella memoria.


",0.60,non-restrictive,text143
0be09d46c2867dd4d20049de4de2ca75faa4ab632908d5b703c161aa15f2d59c,2024-08-20 13:19:53,it,ilmessaggero.it,ilmessaggero.it,2021-02-08, 2021/02,2021,2,Lo smart working si fa mobile: il futuristico furgone-ufficio di Nissan,https://motori.ilmessaggero.it/news/office_pod_concept_nissan_smart_working_auto_caravan_come_funziona_ultime_notizie_oggi_8_febbraio_2021-5753503.html,"Altro che futuro del lavoro, lo smart working sembra già un retaggio del passato di fronte al nuovo progetto ""Office Pod Concept"" di Nissan. Non più ""lavorare da casa"" bensì ""lavorare da qualsiasi luogo"" è il vantaggio offerto dal nuovo caravan della casa giapponese. Ispirato alle nuove realtà dell'era Covid-19, il prototipo di Nissan costituisce un ufficio a scomparsa per lavoratori ""nomadi digitali"".

Soprannominato Office Pod Concept, lo spazio di lavoro mobile è dotato di una sedia Cosm modificata dal produttore di mobili americano Herman Miller e di uno spazio sulla scrivania abbastanza grande per un monitor di computer di grandi dimensioni. Il lavoratore in cerca si privacy può mettersi all'opera indisturbato all'interno del pod con le porte chiuse, con l'aggiunta di un'illuminazione ambientale che crea un'atmosfera futuristica e tende elettriche che scoraggiano gli occhi indiscreti.


Ma non solo, all'ufficio interno si aggiunge un secondo ufficio all'aperto: con il semplice tocco di un'app, il pod si estende dalla parte posteriore in pochi secondi e la porta del bagagliaio diventa una copertura esterna. Il tetto del veicolo funge così anche da spazio per rilassarsi sotto un ombrellone durante le pause lavorative.

Il concept è una versione modificata della Nissan NV350 Caravan, arrivata sul mercato nel 2012 e attualmente vende in Giappone da 22.000 a 38.000 dollari. Il prototipo è stato creato per il Tokyo Auto Salon di quest'anno e presentato virtualmente, dato lo stato di emergenza in cui versa la capitale del Giappone con i casi di Covid-19 in aumento.

Poi ancora, tra le caratteristiche del Van: un vano portaoggetti dotato di una ""lampada antibatterica UV"", che secondo Nissan può disinfettare oggetti personali come portafogli e telefoni, un pavimento in policarbonato trasparente consente di vedere cosa sta succedendo sotto il veicolo.


«Nell'ultimo anno, la pandemia di coronavirus ha accelerato in modo significativo la tendenza del lavoro da casa e molti impiegati stanno ora avendo una serie di problemi lavorando a casa», ha spiegato Nissan nel materiale stampa condiviso con la CNN. «Nissan vuole risolvere questi problemi dando a quei lavoratori una scelta più ampia di dove e come lavorare».

Nissan Leaf10, una serie speciale connessa e tecnologica per due lustri di successi elettrici

Sebbene Nissan non abbia intenzione di vendere il design sul mercato di massa, la casa automobilistica ha affermato che sta valutando la possibilità di rendere disponibili ai clienti alcune delle singole parti modificate, secondo quanto riporta la CNN.

Per ora, gli appassionati di outdoor potrebbero essersi accontentati del NV350 ""Multi Bed"", una versione più semplice del camper Nissan che viene fornito con un tavolo pieghevole e un telone retrattile che si estende dal bagagliaio per creare una piccola area esterna coperta.",0.60,non-restrictive,text144
a7348bb181bb0c5420ba8d26c8250a3454ec5369ae5af00b3752d97e179f54b1,2024-08-23 18:45:48,it,gelocal.it,gelocal.it,2021-03-07, 2021/03,2021,3,Lotta per sopravvivere tra crollo del fatturato e contributi da pagare,https://iltirreno.gelocal.it/massa/cronaca/2021/03/07/news/lotta-per-sopravvivere-tra-crollo-del-fatturato-e-contributi-da-pagare-1.39998173,"Agriturismi e ristoranti sono fra le attività economiche che stanno maggiormente soffrendo a causa delle chiusure, imposte dal Governo, per fare fronte al diffondersi del covid-19. Almeno in Toscana, nel 2021, erano riuscite a “galleggiare” fino al 13 febbraio scorso grazie all’apertura consentita all’ora di pranzo; poi era stata nuovamente decretata la zona arancione, quindi il de profundis è stato totale.

E la Lunigiana è una terra in cui agriturismi e ristoranti davvero non mancano. Iniziamo il nostro giro dal ristorante/trattoria “Da Mimmo e Francesca” sulle Lame di Aulla. Sono lontani i tempi in cui, poco più di un paio d’anni fa, il ristorante/trattoria assurgeva alla ribalta nazionale grazie alla trasmissione televisiva “Camionisti in trattoria”, andata in onda su Dmax e condotta dallo chef Gabriele Rubini in arte “Rubio”. Ora la realtà parla ancora una lingua drammatica: «Va sempre peggio – dice senza tanti giri di parole Domenico Alfano detto Mimmo – e continuiamo ad aspettarci qualcosa di più dallo Stato. Sono indietro di 5 rate da maggio per i contributi Inps, le bollette sono sempre da pagare e accumuliamo debiti. Il calo del fatturato nel 2020 rispetto al 2019 è stato quasi del 50% e ho due dipendenti che, attualmente, non lavorano. Vediamo se il nuovo Governo ci aiuterà davvero, non solo me che sono una piccola realtà alla fine, ma tutto il settore».

«Dallo Stato ci aspettavamo più aiuti, certo, ma c’è gente che sta peggio di noi» afferma Raffaella Benedetti dell’agriturismo “Montebello” a Olivola di Aulla, una realtà piccola ma anch’essa colpita duramente: «Abbiamo dovuto affrontare spese per l’acquisto del registratore di cassa e questo ha pesato. Fortunatamente il Comune ci è venuto incontro un po’, con l’abbassamento della tassa sui rifiuti, ma quello che mi fa rabbia è che vediamo troppa gente in giro, incurante delle regole, e noi dobbiamo restare chiusi. Abbiamo una sala da pranzo da 30 persone e ora è vuota nei fine settimana, e farci perdere le prenotazioni per San Valentino ci ha danneggiato non poco».

Lara Farina dell’agriturismo “Il picchio verde”, ad Amola di Licciana Nardi, definisce la situazione drammatica: «Ci aspettavamo celerità nelle operazioni di ristoro, perché qui ci stanno obbligando a non lavorare. I ristori, infatti, hanno coperto soltanto le spese vive e noi abbiamo molti animali. E questi mangiano e vanno curati. Per natura cerchiamo di essere estremamente positivi, prima o poi si riaprirà, e cercheremo di potenziare al massimo l’offerta futura, puntando a recuperare un progetto didattico che si sviluppi sulla sponda del nostro laghetto, con applicazioni per visualizzare la flora e la fauna, Infatti, abbiamo un piccolo ecosistema, una delle poche zone umide, dove, ad esempio, fanno tappa gli aironi e tanti altri volatili. Quindi, potenzieremo tutto ciò che riguarda le attività all’aria aperta, quello che si chiama turismo sostenibile».",0.60,non-restrictive,text145
8bbde301f68b555708b612c6d24f51005ee24e52141acdc5f1aed9090b52af18,2024-05-26 15:28:50,it,castedduonline.it,castedduonline.it,2024-05-26, 2024/05,2024,5,"Massimo Zedda: ""Più case dello studente a Cagliari, dobbiamo attrarre tanti giovani per studiare o lavorare""",https://www.castedduonline.it/massimo-zedda-piu-case-dello-studente-a-cagliari-dobbiamo-attrarre-tanti-giovani-per-studiare-o-lavorare/,"Ieri sera al Radio X Social club il candidato sindaco Massimo Zedda ha partecipato all’incontro “Scuola, università, lavoro, diritti” insieme a tante realtà giovanili cittadine, rappresentanti dell’università, delle scuole, del sociale, dell’associazionismo e della cultura. Dalla sanità all’accessibilità, dal diritto allo studio a quello riguardante la mobilità, dalla sicurezza allo sport, si sono affrontate numerose tematiche e immaginato, insieme, risposte e soluzioni.

Così Massimo Zedda: «La sanità è l’aspetto più sentito anche da coloro che non vivono situazioni drammatiche di salute, dalle figlie e dai figli, dai nipoti, come preoccupazione per i genitori, per le nonne e i nonni. Dobbiamo puntare sulle politiche sociali, fare prevenzione, attivare servizi di medicina territoriale e dare supporto al personale sanitario. Rispetto al resto d’Europa, dal 1990 al 2020, l’Italia è l’unico Paese dove il potere d’acquisto e l’adeguamento degli stipendi sono calati del 3%. Se vogliamo avere alte professionalità, competenze e aiutare le famiglie è necessaria una strategia che dia risposte, invertendo questa drammatica tendenza, nel breve e nel lungo periodo.

A Cagliari vogliamo dedicare attenzione e passione: la città deve attrarre studenti, ricercatori, nomadi digitali, avere uno slancio internazionale grazie alla ricerca e all’innovazione tecnologica. Insieme alla Regione ci impegneremo per assicurare case dello studente, fitto casa, la certezza delle borse di studio universitarie, tempestive, per 4.000 idonei non beneficiari, illuminazione delle strade e sicurezza nel tragitto tra i luoghi di studio, di vita e le residenze universitarie, una maggior connessione tra i quartieri e collegamenti pubblici.

Servono più spazi di incontro e di studio (realizziamo una nuova Mediateca); partiamo dall’esistente, per esempio dai numerosi edifici di proprietà pubbliche, inutilizzate, dove dare casa alle tante attività indispensabili per la popolazione studentesca e giovanile, dalle residenze artistiche fino a un’Accademia delle belle arti in collaborazione con Sassari, dalla scuola del fumetto al museo della creatività.

Opere immediatamente cantierabili, utilizzando i fondi europei, anche per le infrastrutture sportive: apriamo la piscina di via Abruzzi e risolviamo i problemi di quella di Terramaini. Lo sport è un’attività sociale e uno sbocco lavorativo.

Politiche per la casa: sblocco degli aiuti economici per i nidi, fermi da gennaio, nuove risorse per le giovani coppie. Attività di formazione professionale in collaborazione con la Regione, mirata e che tenga conto del fabbisogno del sistema economico e dei futuri investimenti. Cagliari dev’essere una città accessibile alle persone con disabilità, che, durante l’incontro, hanno chiesto un servizio di comunicazione emergenziale, un pieno accesso alle informazioni, l’abbattimento di ogni barriera fisica e non. Una città sensibile e attenta nei confronti di ogni tipo di difficoltà. C’è chi sulle paure costruisce la propria campagna elettorale, la nostra strada sarà quella di dare più diritti a coloro che non li hanno, determinando con la soluzione dei problemi un nuovo orgoglio e un rinnovato senso di appartenenza nei confronti delle istituzioni pubbliche».",0.60,non-restrictive,text146
d788c9c561e07292491ece2c3844c094f122322907f6275ec750d7b5da0ddc0d,2024-04-27 19:57:06,it,adnkronos.com,adnkronos.com,2022-11-21, 2022/11,2022,11,"Nomadi digitali, consigli pratici per guadagnare con l'insegnamento online senza smettere di viaggiare",https://www.adnkronos.com/nomadi-digitali-consigli-pratici-per-guadagnare-con-linsegnamento-online-senza-smettere-di-viaggiare_6oAhgZXgKa2Wlu5AB4OFp6,"Sono sempre di più i professionisti che cambiano lavoro o città, iniziano a viaggiare, oppure danno più spazio agli affetti e al tempo libero. Andare alla ricerca di nuovi orizzonti in nome della 'Yolo economy' (da You only live once, si vive una volta sola) può spesso voler dire lasciare la propria occupazione, ma anche trovarne una nuova, da dipendente o da libero professionista, più adatta alle proprie esigenze. In questo senso, il digitale apre frontiere enormi rispetto al passato. Con il prendere piede della 'Yolo economy', anche il nomadismo digitale sta diventando un trend sempre più in voga. Oggi si può adattare il lavoro al proprio stile di vita e viaggiare lavorando - o lavorare viaggiando - non è più un miraggio, ma una possibilità concreta.

Secondo un’indagine condotta dal portale di viaggi Volagratis, il nomadismo digitale è già stato scelto dall’8,4% degli italiani - contro il 5,7% dei francesi e il 7,8% dei tedeschi - e, soprattutto, attira oltre il 64% della popolazione dello Stivale, tra chi si sta informando a riguardo (21,3%) e chi, per ora, si limita a sognare ad occhi aperti (43,1%).

Tecnologia e web regalano infinite possibilità professionali a chi desidera iniziare un’esperienza da digital nomad. Ma quali sono gli impieghi più gettonati? Marketing manager, seo specialist, social media strategist e copywriter, programmatore e software developer, web e graphic designer, fotografi e videomaker, insegnanti online, coach e consulenti, blogger, content creator, influencer e dropshipper, traduttori freelance, scrittori e giornalisti.

La maggior parte dei nomadi digitali e remote worker lavora in settori ad alto valore aggiunto, con competenze che spaziano dal mondo della comunicazione all’insegnamento, passando per imprenditoria, information technology, traduzione e marketing. Come si fa, quindi, a girare il mondo lavorando? Aurora Righetti, digital nomad e tutor della piattaforma di e-learning e ripetizioni GoStudent, ha stilato una lista di consigli pratici per tutti coloro che vorrebbero abbracciare il nomadismo digitale guadagnando con l’insegnamento online (così come con molte altre professioni digitali), ma non sanno da dove iniziare. L’esperienza di Aurora offre, infatti, un esempio calzante di come si possa essere nomadi digitali e, al contempo, lavorare e conseguire un master.

1) Assicurarsi di avere accesso ad una rete internet e verificarne l'affidabilità con dei test. La vita di un nomade digitale dipende da una buona rete internet. Una connessione scarsa o instabile è sicuramente il più grande ostacolo per chiunque voglia esercitare la professione di online tutor o qualsiasi altro lavoro da remoto. Oltre ad assicurarsi che il luogo in cui si è deciso di insegnare disponga di un collegamento ad internet, è anche consigliabile eseguire dei test preventivi per verificare che la connessione sia stabile e ad una velocità adeguata (almeno 400 kb/s). A questo proposito, possono tornare utili alcuni siti, come Fast.com o Speedtest.net, con cui è possibile condurre dei test.

Anche portare sempre con sé un cavo ethernet può essere una buona idea e un’ottima ancora di salvezza. Infatti, in caso di funzionamento del router, ma di impossibilità a connettersi al Wi-Fi, si potrà collegare ugualmente il proprio computer alla rete con l’ausilio del cavo.

2) Munirsi di un hotspot portatile per essere connessi sempre e da ogni parte del mondo. In mancanza di una connessione Wi-Fi adeguata, è possibile utilizzare il proprio smartphone a mo’ di hotspot servendosi dei dati mobili del telefono per connettere a internet un altro telefono, un tablet o un pc. Questa può essere un’opzione se ci si trova in Unione Europea, ma può diventare molto dispendioso in altri Paesi, dove il roaming comporta ancora costi aggiuntivi per l'utente che effettua chiamate o naviga in rete.

Una buona soluzione per avere sempre una connessione alla rete, anche nel caso non sia disponibile il Wi-Fi, è quella di munirsi di un hotspot portatile. In questo caso, basta acquistare una sim card locale, ricaricarla con del credito, inserirla nell’hotspot e collegarsi ad internet, con uno o più dispositivi.

Per i nomadi digitali e remote worker che si spostano frequentemente al di fuori dei confini europei, è consigliabile avere un hotspot che offra una connessione veloce alla rete, senza la necessità di acquistare sim card locali, come lo Skyroam solis, un hotspot Lte portatile che permette di fare a meno della sim e garantisce connettività 4G in oltre 130 nazioni del mondo.

3) Ricorrere a una vpn per navigare in sicurezza. La più grossa minaccia informatica per i nomadi digitali è l’utilizzo di connessioni non protette. Per prevenire attacchi malware e garantire un alto livello di sicurezza a sé stessi e ai propri clienti o studenti, nel caso specifico dei tutor online, la soluzione migliore è installare una vpn. La vpn (virtual private network) è una rete virtuale privata che esegue la crittografia di tutti i dati inviati e ricevuti e impedisce di monitorare la posizione e l’attività online, garantendo così privacy, anonimato e sicurezza. La vpn, inoltre, è utilissima in caso di viaggi in Paesi con limitazioni dei servizi online su base geografica.

4) Dotarsi di cuffie per attenuare i rumori ambientali e mantenere alta la concentrazione. Una buona cuffia, meglio se con microfono a cancellazione attiva del rumore, è senz’altro un ottimo investimento da fare per poter lavorare da remoto, in mobilità. Avere a disposizione un buon headset consente di attenuare i rumori di sottofondo e mantenere la comunicazione chiara ed efficace. Così è possibile continuare a svolgere la propria professione anche da luoghi molto rumorosi, come gli aeroporti, senza che la propria concentrazione o quella dello studente vengano meno o che la qualità della lezione ne risenta.

5) Trovare una valida alternativa all’ufficio: bar, biblioteche e coworking offrono ottime soluzioni. Negli ultimi anni il lavoro da remoto ha preso sempre più piede ed è diventato più semplice, anche per i nomadi digitali, trovare degli spazi, al di fuori del proprio alloggio, da cui lavorare in tranquillità. In quest’ottica, possono tornare molto utili app come WorkFrom, grazie a cui è possibile identificare i coworking e gli spazi da cui lavorare presenti nelle vicinanze. Ma quali sono le caratteristiche da ricercare in queste alternative all’ufficio tradizionale? Per prima cosa, è fondamentale che siano facilmente raggiungibili. Inoltre, è importante che offrano una buona connessione Wi-Fi e prese di corrente in abbondanza e che mettano a disposizione dei remote worker postazioni confortevoli e, nei limiti del possibile, silenziose.

Spesso le biblioteche permettono di riservare dei cubicoli. Altrimenti, una buona opzione possono essere anche i caffè, gli ambienti polifunzionali o i coworking. Un consiglio è quello di identificare subito all’arrivo in una nuova città uno spazio da cui svolgere il proprio lavoro e di prendere immediatamente accordi con il gestore, così da poter scegliere la postazione migliore e prenotarla con anticipo. A differenza di altri lavori digitali, che più si prestano ad essere svolti in qualsiasi tipo di contesto, per l’insegnante online poter contare su un ambiente raccolto e silenzioso è cruciale per evitare distrazioni e dare il massimo durante la lezione.

6) Optare per alloggi 'digital nomad-friendly'. La ricerca dell'alloggio è un aspetto fondamentale per qualsiasi viaggiatore, ma lo è ancora di più per coloro che hanno la necessità di coniugare viaggio e lavoro.

Con il diffondersi del trend del nomadismo digitale, stanno nascendo sempre più strutture studiate appositamente per sposare le esigenze di questa nuova tipologia di viaggiatori. Un esempio è la catena di ostelli Selina che, oltre ad offrire sistemazioni di alto livello ad un prezzo abbordabile, mette a disposizione dei propri ospiti spazi di coworking, da cui poter lavorare in tutta tranquillità mentre si è in viaggio. Optare per una struttura 'digital nomad-friendly' permette di svolgere la professione di tutor o qualsiasi altra occupazione online direttamente dall’hotel, senza doversi adoperare per trovare luoghi alternativi da cui lavorare. Inoltre, è un ottimo modo per entrare in contatto con molti altri digital nomad con cui scambiarsi idee ed esperienze.

7) Preparare con anticipo le lezioni. Come qualsiasi insegnante, anche coloro che svolgono questa professione online hanno la necessità e il dovere di preparare in anticipo le proprie lezioni. Nel caso dei nomadi digitali questo aspetto risulta ancora più cruciale: l’aver abbracciato uno stile di vita 'alternativo' li rende, infatti, più soggetti a contrattempi, fuoriprogramma o imprevisti rispetto agli insegnanti tradizionali. Pianificare gli argomenti da trattare e la scaletta della lezione con largo anticipo è un’ottima strategia per minimizzare qualsiasi inconveniente dell’ultimo minuto e garantire sempre la massima professionalità e qualità di insegnamento ai propri studenti.

8) Utilizzare i propri viaggi come spunto per l’insegnamento. Essere autentici è un ottimo modo per rendere interessanti le proprie lezioni e far sì che possa nascere una bella sinergia con gli studenti. In questo senso, i viaggi offrono infiniti spunti e permettono al tutor di far emergere il proprio lato più genuino e personale. Partendo da una foto, per esempio, è possibile dare il via a conversazioni interessanti, con cui ispirare e motivare gli alunni.

Nel caso specifico degli insegnanti di lingue straniere, il tema del viaggio può essere incorporato nelle lezioni di grammatica in cui si affrontano i tempi verbali, così come in quelle di vocabolario. Anche gli argomenti di attualità e geopolitica vengono solitamente accolti bene dagli studenti, soprattutto da quelli più grandi o con un livello di padronanza della lingua già avanzato. Inoltre, trascorrere lunghi periodi in Paesi dove si parla correntemente la lingua insegnata è un ottimo modo, per i tutor stessi, per continuare a praticare con costanza, rimanere sempre aggiornati su nuovi slang o modi di dire colloquiali e non correre il rischio di arrugginirsi.

“Sono originaria di Jesi - racconta Aurora Righetti digital nomad e tutor di GoStudent - ma negli ultimi anni ho vissuto tra Marche, Toscana, Francia e Costa Rica. Al momento faccio base ad Utrecht, nei Paesi Bassi, dove sto conseguendo un master in Intercultural Communication. Viaggio spessissimo, a volte anche per settimane, e durante i miei spostamenti continuo a seguire le lezioni online per il master e ad insegnare sulla piattaforma di e-learning GoStudent. Sono una tutor d’inglese e mi piace raccontare agli studenti dei miei viaggi per accrescere in loro la motivazione e dimostrare quanto una buona conoscenza delle lingue straniere sia imprescindibile per viaggiare o trasferirsi all’estero"".

""La scorsa settimana ero in Norvegia - dice - la prossima sarò in Belgio, poi tornerò brevemente in Italia e successivamente di nuovo in Olanda. Nel 2023 ho in programma di andare ancora più lontano: destinazione Sud America. Al momento, i Paesi che sto tenendo d’occhio sono Colombia e Costa Rica. In passato ho già avuto modo di insegnare online dal Costa Rica. Lì la differenza d’orario è particolarmente vantaggiosa: la mattina a San José coincide con il pomeriggio in Italia, che è il momento della giornata più gettonato dagli studenti per fare ripetizioni. Così posso concentrare tutte le lezioni nella prima parte della giornata e tenermi libero il pomeriggio per studiare o esplorare posti nuovi”,

""Ho sempre avuto - fa notare - una forte vocazione per l’insegnamento e, grazie a GoStudent, ho potuto fare di questa mia passione una professione. Insegnare da freelance con GoStudent mi garantisce massima flessibilità, buone entrate e molte soddisfazioni personali, tutto questo senza dover mai rinunciare a viaggiare"". Per entrare a far parte della Tutor Community di GoStudent, che attualmente conta oltre 23.000 insegnanti freelance a livello globale e più di 2.150 solo in Italia, è necessario collegarsi al sito https://www.gostudent.org/it/diventare-insegnante, inviare la propria candidatura e superare un processo di selezione in tre step, in cui vengono assodate sia la preparazione che la passione e l’attitudine all’insegnamento. Una volta passate le selezioni, è subito possibile iniziare ad insegnare.


",0.60,restrictive,text147
a4ac6a99483005b78e4f72b05ba73ac87e706d4689d07b9222c1004329d248ce,2024-09-02 14:24:48,it,ansa.it,ansa.it,2021-05-02, 2021/05,2021,5,"Nomadismo digitale, nuovo stile di vita. Fuori dagli stereotipi cosa significa?",http://www.ansa.it/canale_lifestyle/notizie/societa_diritti/2021/05/02/nomadismo-digitale-nuovo-stile-di-vita.-fuori-dagli-stereotipi-cosa-significa_4f416bf4-bafd-4ce3-84d1-b67fa92f7db7.html,"Si parla molto di nomadismo.
Lo spunto è il film di Chloe Zhao che ha fatto la storia agli Oscar, Nomadland, su una sessantenne sola che viaggia per l'America a bordo del suo van, condividendo una parte del suo percorso di vita con la comunità nomade americana, grandi spazi, solitudine, solidarietà, problemi, un modo di stare al mondo diverso da come siamo abituati noi ma allo stesso tempo in un certo senso attuale perchè tutto nasce da una crisi economica, lavorativa e dalla precarietà lavorativa. C'è poi il nomadismo digitale. Anche questi termini molto in voga. Fino a poco tempo fa la possibilità di essere nomade digitale veniva associata a uno stile di vita romanzato, fatto di avventure “zaino in spalla” e di poco tempo dedicato al lavoro. Un’immagine stereotipata insomma che vedeva nel cosiddetto Nomadismo Digitale una realtà per pochi, per lo più giovani Millennials desiderosi di fuggire dal quotidiano, preferendo il divertimento. Ma è davvero così? Alberto Mattei, fondatore del progetto e della community Nomadi Digitali, sollecitato da Wiko, chiarisce il fenomeno e i numerosi stereotipi diffusi intorno a questo nuovo stile di vita e di lavoro.
Oggi solo in Europa più di 100 milioni di dipendenti sono passati al lavoro a distanza, con quasi 45 milioni che hanno fatto questo cambiamento per la prima volta. Sebbene il 2020 possa essere considerato l’anno del lavoro da remoto, questa tendenza è destinata a crescere esponenzialmente nei prossimi anni. Entro il 2025, si stima infatti che il 70% della forza lavoro lavorerà da remoto almeno cinque giorni al mese. Lavorare da remoto significa libertà di svolgere il proprio lavoro da qualsiasi luogo, senza avere più legami con un ufficio o una sede fissa di lavoro. A patto di avere la strumentazione giusta, una buona connessione alla rete, tanta motivazione e una grande autodisciplina! Questo cambiamento culturale e tecnologico ha permesso alle persone di fantasticare e poi scegliere nuove e inedite postazioni di lavoro. C’è chi ha optato per quelle vista mare, chi invece ha deciso di aumentare la produttività e la creatività con un ufficio nel bosco e chi, ancora, ha scelto di crearsi un’abitazione e una postazione di lavoro mobile all’interno di camper e furgoni attrezzati, la cosiddetta 'vanlife' proprio come quella della protagonista di Nomadland Francesc McDormand.
Il Nomadismo Digitale è un vero e proprio “modus vivendi”. Per dirla con le parole di Mattei, “un movimento globale di professionisti, desiderosi di vivere nuove esperienze, di scoprire nuove destinazioni e di conoscere nuovi territori ricchi di cultura e tradizioni, ma al tempo stesso di lavorare e fare impresa in luoghi dove si può vivere meglio, dove i ritmi sono rallentati e dove c’è un rapporto più intimo con la natura.” Tutto ciò a vantaggio di competenze, creatività e soft skills. Con la pandemia questo fenomeno ha subìto un’accelerazione radicale ed è stato facile dimostrare come il lavoro da remoto, lo smart working (e lo smart living) siano una possibilità concreta per tutti. Internet, le tecnologie digitali, in primis quelle mobile come lo smartphone, in questo senso diventano uno strumento per permettere a chiunque di seguire le proprie aspirazioni ed esigenze personali senza sacrificare la crescita lavorativa. Wiko e Alberto Mattei sfatano, quindi, i 5 falsi miti più comuni sul Nomadismo Digitale:
· Si fa la “bella vita”: tutto divertimento e zero produttività
Il nomadismo digitale non è assolutamente una soluzione per trasformare la fatica del lavoro in spasso e avventura, bensì un modo per lavorare da remoto senza vincoli di spazio, scegliendo il luogo migliore da cui lavorare, anche in base al momento di vita che si sta attraversando. Questo si traduce in un miglioramento della qualità della vita delle persone e offre alle aziende l’opportunità di accedere ai migliori talenti ovunque siano. Oggi sono molte le realtà lavorative che stanno adottando modelli organizzativi più flessibili ed è già iniziata la sfida per capire come attrarre i nuovi professionisti digitali senza ufficio nè badge.
· È una scelta per giovani
Non è assolutamente vero che questo fenomeno coinvolge esclusivamente gli under 30. Per molti infatti potrebbe essere una sorpresa sapere che la maggior parte dei professionisti nomadi digitali sono più adulti, non vivono costantemente in giro per il mondo con uno zaino sulle spalle, non sono solo single e non sono necessariamente freelance. Sicuramente agli occhi dei giovani, il nomadismo rappresenta una realtà più fattibile, soprattutto in relazione alla necessità di saper cogliere nuove opportunità ovunque si trovino. Le nuove generazioni, infatti, sono meno disposte a sacrificare la loro vita per le necessità aziendali. Vogliono viaggiare, conoscere altri paesi e culture e mettere a frutto la propria creatività e il proprio talento per uno scopo, per fare qualcosa che abbia un impatto significativo sulla loro vita e quella di altre persone. Presto la distinzione tra lavoro e viaggio potrebbe quindi non esistere più.
· Occorre essere geek e possedere strumenti hi-tech di alto livello
Nelle competenze digitali rientra un universo infinito di abilità tecnologiche, che spaziano da quelle di base fino a quelle più specifiche e più evolute come lo sviluppo software, la robotica, l’intelligenza artificiale, ecc. Sicuramente chi sceglie di lavorare da remoto e vivere da nomade digitale, in base al lavoro che svolge, deve possedere delle abilità nell’utilizzo delle tecnologie dell’informazione, della comunicazione e degli strumenti di collaborazione. Tuttavia, scegliere di utilizzare tecnologie di alto livello o premium non è un prerequisito essenziale. Più importante, piuttosto, scegliere strumenti affidabili, con autonomie long lasting, per evitare spiacevoli inconvenienti e compromettere il proprio lavoro e produttività.
· Serve essere benestanti per poterselo permettere
No, assolutamente. La verità è che ci sono tantissimi modi diversi di essere, di lavorare e di vivere da Nomade Digitale. Ognuno può e deve scegliere quello più adatto alle proprie esigenze. Il Nomadismo Digitale non è infatti un “modus operandi”, ma piuttosto un “modus vivendi”, ovvero un modo totalmente nuovo di intendere la propria vita e il proprio lavoro, che ci offre anche la possibilità di scegliere paesi, luoghi o città dove il costo è molto più basso e la qualità della vita migliore.
· Per alcune categorie di persone non è possibile essere Nomadi Digitali
Come ogni scelta nella vita, anche quella di vivere e lavorare da Nomade Digitale richiede delle rinunce e dei compromessi. Gli ostacoli sicuramente possono essere maggiori o minori in base alla condizione di partenza, ma non esiste un profilo univoco. Questo neologismo non descrive una specifica categoria professionale, un target ben definito di persone e nemmeno un loro preciso modus operandi: molti hanno scelto di muoversi per lavorare in luoghi che li rendano più felici, magari lontani dagli affollati centri urbani; altri hanno deciso di voler riscoprire la bellezza e il valore del tempo vissuto più lentamente; altri ancora hanno un lavoro che li porta a viaggiare per il mondo. Essere Nomade Digitale significa, quindi, scegliere uno stile di vita che permette di essere liberi di vivere e lavorare ovunque scegliamo di farlo, senza incasellarsi per forza in dei modelli precostituiti.",0.60,restrictive,text148
e9326e0ee87d4db61c50f600ef68c0951b73c595a5366a35b3c894c7b06bbba2,2024-08-23 19:26:05,it,italpress.com,italpress.com,2024-08-23, 2024/08,2024,8,"Open Fiber Tour, a Sambuca una rete di telecomunicazioni all'avanguardia Agenzia di stampa Italpress",https://www.italpress.com/open-fiber-tour-a-sambuca-una-rete-di-telecomunicazioni-allavanguardia-2/,"“A Sambuca navigo su internet meglio che a Los Angeles”. Gary Holm negli anni scorsi ha deciso di aderire all’iniziativa che ha catapultato il borgo del Belice agrigentino alla ribalta planetaria. E così, al modico prezzo di 1 euro più i costi di ristrutturazione, ha acquistato una casa nel cuore della Sicilia dove trascorre ormai buona parte dell’anno insieme alla moglie Tamara. Una scelta di vita agevolata anche dalla presenza di una rete di telecomunicazioni all’avanguardia realizzata da Open Fiber nell’ambito di un progetto pubblico, il Piano BUL dedicato alle zone di tutto il Paese a forte divario digitale, aree nelle quali nessun operatore privato avrebbe investito.
La presenza della fibra ottica FTTH – Fiber-to-the-home, la fibra fino a casa, quella che permette di navigare a oltre 1 gigabit al secondo – s’è così perfettamente sovrapposta al progetto messo in campo dall’amministrazione comunale di Sambuca di Sicilia, rendendo il borgo ancora più attrattivo agli occhi dei nuovi sambucesi provenienti da varie parti del mondo. L’infrastruttura permette infatti di lavorare a distanza, di seguire le ultime news del Congresso americano in streaming, di studiare e svolgere qualsiasi altra attività digitale senza particolari problemi. Come ha sottolineato lo stesso Gary Holm, che oltre al blogger di viaggi insieme a Tamara, è un professionista del digitale, più in particolare nello sviluppo di applicativi per la domotica.
“La fibra ottica è per tutti i sambucesi una grande opportunità, che permette a ognuno di noi di guardare con fiducia a quel futuro che è già presente – afferma il sindaco Giuseppe Cacioppo -. Si tratta perciò di un ulteriore elemento di innovazione e attrattività per gli stranieri che scelgono Sambuca, restituendo la concreta possibilità di scelta a chi intende seguire uno stile di vita differente rispetto a quello delle grandi città. D’altronde, qui è possibile navigare su internet allo stesso livello delle metropoli, forse addirittura meglio”.
Non a caso, tra le prossime iniziative del Comune c’è proprio la realizzazione di uno spazio di co-working nelle vicinanze del Municipio, l’ennesima sfida dell’amministrazione Cacioppo finalizzata a rendere Sambuca ancora più alla portata dei cosiddetti nomadi digitali.
Sambuca di Sicilia è tra l’altro una delle 50 tappe dell’Open Fiber Tour, il viaggio in camper organizzato dall’azienda guidata dall’amministratore delegato Giuseppe Gola nei borghi maggiormente digitalizzati di Sicilia, Marche e Abruzzo in collaborazione con 5 operatori partner. “Questa iniziativa – spiega Daniele Di Pietrantonio, field manager coordinator Sicilia Occidentale di Open Fiber – intende sensibilizzare la cittadinanza sull’importanza strategica rivestita dalle infrastrutture digitali di ultima generazione. Se, da un lato, l’Italia sta recuperando il ritardo proprio in termini infrastrutturali avvicinandosi ormai alla media europea, tanta strada resta ancora da fare nel campo dell’utilizzo di queste reti. Attualmente le attivazioni rappresentano poco più del 25% rispetto a tutte le utenze disponibili. Dato che fa riflettere se paragonato al circa 50% della media europea e con Paesi che la superano di molto come la Spagna. A risentirne è infatti l’intero sistema Paese. E’, dunque, di fondamentale importanza spiegare alla cittadinanza le possibilità offerte dalle nuove reti in fibra ottica, in termini di servizi ma anche in relazione ai benefici economici e sociali che queste infrastrutture generano”.",0.60,non-restrictive,text149
4b46594146768be18d951898704d400d792cf28910a997b5627ce14e7e9fd62c,2024-03-08 7:21:50,it,repubblica.it,repubblica.it,2023-02-16, 2023/02,2023,2,"Spopolamento, stipendi bassi e pochi servizi. L’emigrazione in Italia diventa un problema anche ambientale",https://www.repubblica.it/green-and-blue/2023/02/16/news/spopolamento_stipendi_bassi_servizi_ambiente_aree_interne_borghi_pnrr-388142884/?rss,"""L'emigrazione dal nord, specie dalla Lombardia, è una novità. Da lì si partiva verso le Americhe oltre un secolo fa e oggi si è tornati ad andar via con numeri che solo la Sicilia eguaglia, benché i motivi di fondo siano diversi"". Enrico Pugliese, professore emerito di Sociologia del lavoro alla Sapienza di Roma e in passato direttore dell'Istituto di Ricerche sulla Popolazione e le Politiche Sociali del Cnr, lo racconta con voce bassa, scandendo le parole. Originario di Cosenza, classe 1942, ha al suo attivo diversi saggi sul tema, fra i quali l'ultimo: Quelli che se ne vanno, la nuova emigrazione italiana. ""Il punto è che in Italia si emigra come non accadeva da tanto tempo"", prosegue. ""C'è una trasversalità che abbraccia le classi benestanti e quelle che lo sono meno, tutte colpite dalla continua diminuzione degli stipendi e dalla precarizzazione del lavoro. Nelle aree lontane dalle metropoli, prive di servizi essenziali, il fenomeno è ancora più forte. E le conseguenze saranno profonde, aggiungendosi all'impatto economico causato dal cambiamento climatico"". 
Si dice che la nuova emigrazione sia giovanile e scolarizzata. Secondo Pugliese è vero solo in parte. Benché sia una componente del nuovo volto di un fenomeno antico, a lasciare il Paese sono prevalentemente i non scolarizzati. Se guardiamo in particolare a Milano, Bergamo e Brescia, dove ovviamente c'è anche il fenomeno dell'immigrazione a bilanciare, si va via perché l'offerta di lavoro è nel terziario avanzato e comunque non è abbastanza. Con una aggravante: la migrazione di rimbalzo che ricorda gli anni Cinquanta: si cresce al Sud, si fa tappa a Milano per studiare magari economia e ingegneria, si va all'estero dato che gli stipendi sono più alti e il costo della vita equiparabile. Contribuisce, almeno in parte, la crescita degli affitti nelle città, - non solo nel capoluogo lombardo - dove hanno raggiunto prezzi insostenibili, e dall'altro il sottoimpiegare chiunque. Il racconto diventato virale di Ornela Casassa, ingegnere ventottenne di Chiavari, che a Genova si è vista proporre una collaborazione da 900 euro lordi dopo il tirocinio a 750 euro netti, è solo uno dei tanti casi.
Stagnazione e declino delle retribuzioni, spopolamento, crisi ambientale, sono alcuni dei tasselli dello scenario che si sta configurando. Va aggiunta la denatalità, il sorpasso dei pensionati sugli occupati in alcune regioni del Sud, la perdita di produttività delle aziende così poco inclini ad innovare, il crollo dei patrimoni di quella metà della popolazione che ha meno, passati da una media di 25mila euro circa degli anni Novanta agli attuali 5mila. Tutto questo ci rende una nazione fragile, specie se si presta fede alle previsioni fatte fra gli altri dal Centro comune di ricerca (Jrc) della Commissione europea: le conseguenze economiche dell'innalzamento delle temperature sull'area mediterranea saranno cinque volte superiori rispetto a quanto dovrà subire l'Europa del Centro-nord.
 

Non siamo i soli
Difficile fronteggiare una tale emergenza con un Paese che si svuota, perde ricchezza e nel frattempo si desertifica. L'unica consolazione, per modo di dire, è che la precarietà non ha investito solo l'Italia. Altrove però, come in Germania, si viene pagati di più e comunque raramente in nero. Anche lo spopolamento è un fenomeno con il quale stanno facendo i conti in tanti.

In Giappone ad esempio, davanti alla prospettiva di un declino certo del numero di cittadini, dai 125 milioni attuali a 88 nel 2065, quasi un terzo in meno, il governo ha pensato di correre ai ripari. Lo ha fatto con una mossa che non risolverà il problema del calo demografico, ma che comunque prova a invertire una delle tendenze dell'era industriale, ovvero la sempre maggiore concentrazione di persone nelle città. Le metropoli globalmente occupano circa il 2% della superficie terrestre, ma ospitano metà del gene umano e producono due terzi dell'inquinamento atmosferico. E mentre si continua a migrare verso le città, il resto viene abbandonato come sta succedendo in Giappone e in Italia.
Di qui l'offerta di circa 8mila euro per ogni figlio alle famiglie che si trasferiscono dall'area di Tokyo in altre regioni per arrestare l'emorragia di cittadini nella provincia e il continuo afflusso verso la capitale. Avevano già provato questa strada in passato ma con sovvenzioni più basse. Agli ottomila euro per ogni figlio, si sono aggiunti altri ventiquattromila euro per chi vive nei ventitré quartieri centrali di Tokyo. Malgrado la popolazione della capitale sia diminuita per la prima volta nel 2022, è diventato chiaro perfino per una politica immobile come quella giapponese che non si può continuare ad amministrare le cose come in passato. È però una strategia dalle possibilità di riuscita incerte. Come dicevamo prima, c'è infatti un rapporto diretto fra assenza di servizi e fuga dalle zone periferiche del Paese. Poco possono fare la sovvenzione diretta ai singoli cittadini, le ristrutturazioni dei palazzi, il dare le case a pochi euro, quando mancano le infrastrutture per permettere di avere una vita al passo con i tempi lontano dalle metropoli.
Più della metà dell'Italia è lontana da tutto
""Vengono definite aree interne tutte quelle zone dove è complicato raggiungere servizi essenziali come sanità, scuola e trasporti"", racconta Filippo Tantillo, romano di 54 anni, ricercatore presso l'Istituto Nazionale per l'Analisi delle Politiche Pubbliche (Inapp) e autore assieme a Sabrina Lucatelli e Daniela Luisi del saggio L'Italia lontana: Una politica per le aree interne.

""Si dividono in periferiche ultra periferiche e sono quelle che perdono più popolazione rispetto alla media nazionale che è comunque in declino in Italia. Spopolamento e assenza di servizi sono legati a doppio filo. Parliamo di borghi come di ex distretti industriali, paesi nelle valli come in montagna, zone costiere sia al sud che al nord. Non sempre sono aree povere: la marginalità viene dalla lontananza dei servizi più che dalla tipologia geografica del territorio o dal livello del reddito della popolazione"".
 

In Francia li chiamano ""territori dimenticati"", dallo Stato e dal mercato, in Spagna è la ""Spagna vuota"", per gli inglesi ""i territori lasciati indietro"". Sono comprese aree che svolgono o svolgevano un ruolo importante nella produzione agricola e industriale. Per quanto riguarda l'Italia, è il sessanta per cento del territorio: cinquemila comuni dove vivono fra i dodici e i quindici milioni di abitanti. Sono all'estremo opposto rispetto alle grandi città sempre più affollate, care e inquinate. Ma è una contrapposizione, la frattura fra centri e campagna, che si verifica anche in contesti come la provincia di Trento. I villaggi montani si svuotano e si riempie il fondo valle dove perfino gli asili nido sono sovraffollati. Aprire piccoli uffici postali, scuole e pronto soccorso, garantire collegamenti efficienti, portare la banda larga, ha un costo dove la densità abitativa è bassa. Fino a ieri si sarebbe potuto sostenere che non ne valeva la pena, oggi però il prezzo di non farlo potrebbe essere anche più alto. E i fondi in teoria li avremmo, come vedremo più avanti.

 

Perché è anche una questione ambientale
Stando alle proiezioni del Centro Euro-Mediterraneo sui Cambiamenti Climatici (Cmcc), la crisi climatica porterà cambiamenti profondi nell'agricoltura, nel turismo e probabilmente anche nel settore immobiliare, producendo come effetto un ulteriore svuotamento di alcune delle zone già colpite dal fenomeno dell'emigrazione. Rispettivamente da noi questi tre settori valgono il 12%, 13% e 15% del prodotto interno lordo. Ne abbiamo già parlato in passato, ma riassumiamo alcune cifre. 

Nell'agricoltura lavorano circa un milione di persone, in diminuzione di 32 punti percentuali rispetto ai valori del 2000. Già cinque anni fa l'Istat avvertiva che ""gli eventi sfavorevoli connessi ai cambiamenti climatici, che ormai si presentano in modo ricorrente, hanno pesantemente condizionato la performance del settore, determinando una diminuzione della produzione"". Bisognerà puntare su maggiore efficienza e innovazione, in certi ambiti si può adottare l'acquaponica e l'idroponica, che permettono di produrre ortaggi usando un decimo dell'acqua dell'agricoltura tradizionale e un quinto della terra. In ogni caso molte colture dovranno essere spostate verso nord e ad altitudini maggiori virando su mais, girasole e soia. Ci sarà infatti un calo quantitativo e qualitativo della produzione di uva e olive nel sud dell'Italia. In parte compenserà la produzione di frumento, riso e orzo. Nell'allevamento di bestiame, a causa del caldo, si assisterà in generale ad una maggiore diffusione delle malattie e ad una decrescita del rendimento.
 
Dal turismo viene il 13% del nostro prodotto interno lordo. Quello balneare genera la maggior parte delle presenze, con il 31%. Seguono le città d'arte, con il 25% delle presenze, e il turismo montano con il 13%. Con l'aumento delle temperature si prevede uno spostamento verso maggiori latitudini e altitudini, mentre i turisti provenienti dai climi più temperati trascorreranno sempre più tempo nei loro Paesi d'origine. ""È probabile, inoltre, il verificarsi di un mutamento anche a livello stagionale, con la crescita dell'afflusso di turisti verso le coste nei mesi in cui la temperatura dell'aria e dell'acqua non saranno troppo calde, quindi dai mesi caldi estivi verso i mesi primaverili e autunnali"", recita uno dei rapporti del Cmcc. Sempre più turisti stranieri sceglieranno destinazioni meno afose delle nostre, mentre sempre più turisti italiani resteranno in Italia invece di fare le vacanze in luoghi ancora più caldi. Ma il saldo sarà negativo, anche perché parte degli italiani contribuirà al flusso verso Paesi storicamente freddi. Il fenomeno non sarà uniforme, è però molto probabile che le più colpite saranno le aree costiere.

Per il turismo invernale, la vulnerabilità ai cambiamenti climatici si esprime nella Linea di Affidabilità della Neve (Lab), quell'altitudine che garantisce spessore e durata sufficienti dell'innevamento stagionale e quindi la praticabilità degli impianti sciistici. Con un aumento medio di oltre un grado centigrado, l'attuale situazione, la presenza di neve naturale è garantita per il 75 per cento dei comprensori alpini. A quattro gradi invece, lo scenario più pessimista da qui al 2050, le stazioni sciistiche si ridurrebbero a solo il 18% di quelle attualmente operative.
Riguardo all'immobiliare, bisognerebbe chiedersi se i prezzi per metro quadro raggiunti da alcuni quartieri di alcune grandi città e all'estremo opposto la perdita di valore nelle aree interne, sia un fenomeno positivo. Due terzi delle famiglie italiane vive in case di proprietà. Alcune di queste hanno visto il valore dei loro immobili crescere negli anni, a differenza degli stipendi, molte altre si sono ritrovate per le mani abitazioni che non hanno alcun mercato. In fatto di valore a metro quadro i centri più cari d'Italia sono alcune aree di Cortina, Portofino e Capri. Milano, fra Scala, Manzoni, Vittorio Emanuele e San Babila, è al sesto posto. Roma, nell'area di Piazza Navona, è all'undicesimo. All'altro capo della classifica Poggioreale, Salaparuta, Gibellina, tutte in provincia di Trapani. Fra questi due estremi, con il primo cinquanta volte maggiore dell'altro, c'è l'Italia.
 

Non la banda larga o trasporti, ma turismo e borghi
A settembre del 2022 fece il giro del mondo la notizia dell'arrivo di poco meno di venti milioni di euro a Livemmo, in provincia di Brescia, borgo con centosettanta abitanti. Non è il solo. È entrato a far parte del gioco della gestione dei fondi del Piano nazionale di ripresa e resilienza (Pnrr), declinazione italiana di quel nuovo corso molto ambizioso, che ha fra i suoi riferimenti il New Deal immaginato da Franklin Delano Roosevelt per tirar fuori gli Stati Uniti dalla Grande depressione. Voluto dall'Unione Europea nel 2020 per fronteggiare la pandemia, intende sfruttare un'emergenza per trasformarla in una grande opportunità. Gli investimenti e le riforme del Next Generation Eu, 750 miliardi di euro, dovrebbero servire per accelerare la transizione ecologica e digitale, migliorare la formazione delle lavoratrici e dei lavoratori, conseguire una maggiore equità di genere, territoriale e generazionale. A patto che le opere siano ultimate entro il 2026.
 

L'Italia ha deciso di ""modernizzare la pubblica amministrazione, rafforzare il sistema produttivo e intensificare gli sforzi nel contrasto alla povertà, all'esclusione sociale e alle disuguaglianze"". Fra le soluzioni adottate c'è anche il Piano nazionale borghi nato nel 2021: un miliardo di euro che verrà speso anche per ripopolare e rilanciarne circa duecentocinquanta. Livemmo è uno dei 21 luoghi pilota o bandiera che dir si voglia, individuati da regioni e province autonome, per la prima linea di finanziamenti: 420 milioni di euro complessivi, 20 ognuno. Altri 380 milioni saranno invece divisi fra altri 228 borghi con un tetto di 1,6 milioni ciascuno. In nessun caso possono superare i 5mila abitanti. Stranamente perché uno degli obiettivi è arrestare l'emigrazione, come si legge a più riprese nel Piano, anche le cittadine con 10mila abitanti sono interessate e anzi sono quelle che rendono possibile il vivere nei borghi che sorgono nelle vicinanze. Un ultimo stanziamento di 200 milioni verrà destinato in seguito alle ""imprese che svolgeranno attività culturali, turistiche, commerciali, agroalimentari e artigianali nei Comuni facenti parte della seconda linea di azione"". Gli interventi più frequenti sono la riqualificazione degli spazi comuni, la ristrutturazione di edifici, le piste ciclabili, il creare piccoli musei, ampliare la capacità ricettiva. Sulla carta si parla non solo di recupero del patrimonio storico artistico di questi luoghi ma dell'individuazione di una vocazione specifica.
 

Per Rocca Calascio, in Abruzzo, si cita il portare servizi elementari totalmente mancanti, una carenza indicata come fra le cause dello spopolamento, che è poi il fenomeno che si vuole combattere. Rocca Calascio è un antico castello a 1400 metri di altitudine raggiungibile in macchina da l'Aquila in 45 minuti. Sicuramente merita di essere restaurato, ma farne un luogo dove andare ad abitare è un obiettivo forse irrealistico.

 

Monticchio Bagni, con i suoi 250 abitanti circa, è un altro dei 21 borghi da 20 milioni di euro. In provincia di Potenza, con l'Abbazia di San Michele Arcangelo, un castello, la riserva naturale del Lago Piccolo di Monticchio, ha due produzioni di acqua minerale. Si vorrebbe attrarre residenti a ""medio termine"" con la creazione di spazi di coworking, laboratori e incubatori di start-up in collaborazione con l'Università della Basilicata, guardando ai fenomeni del ""nomadismo digitale"" e del ""south-smart working"". Il riferimento è al movimento nato durante la pandemia del South Working, creato da alcuni ricercatori italiani sparsi per l'Europa che volevano porre le basi per poter continuare a lavorare a distanza tornando per periodi più o meno lunghi nelle loro terre di origine dove i costi sono più bassi e in alcuni casi la qualità della vita più alta, a patto di avere alcuni servizi essenziali come un buon collegamento alla Rete e la vicinanza ad un aeroporto o una stazione ferroviaria ben servita. La storia di questo progetto la trovate qui sotto. Ebbe come prima ipotesi quella di collaborare con il comune di Palermo per ottenere le infrastrutture necessarie affinché si potesse ospitare il primo progetto pilota. Monticchio Bagni dista un'ora circa di macchina da Avellino, Foggia o Potenza e stando a Google Maps non ci sono mezzi pubblici che lo raggiungono. Si sbaglia. Da Potenza c'è un bus e c'è anche da Melfi. Ma certo, non è esattamente un luogo facile da raggiungere.

Il turismo, e i festival che si intende organizzare in alcune località, sono uno sbocco facile perché passano per la sola ristrutturazione di alcuni edifici e l'ampliamento della capacità ricettiva. In un villaggio che ha carenza di abitanti, i visitatori possono portare dei benefici ma è più alta la probabilità che quei soldi spesi per l'accoglienza abbiano un ritorno relativo. ""Nel settore del turismo la competizione è forte, e si tratta comunque di un ecosistema fatto di tanti tasselli"", sottolinea Tantillo. ""E poi le economie a vocazione unica sono fragili di per sé. Bastano una o due stagioni sbagliate per distruggere le attività messe in piedi"".  
 
Proviamo a contattare il sindaco di Arvier in Valle d'Aosta, Mauro Lucianaz, altro borgo da prima linea di investimenti. Da quel che sappiamo espresse perplessità per questi fondi, non avendo nei suoi uffici personale e competenze per gestirli. Non ha mai risposto al telefono né alle mail.

 

Quando, nel 2013, eravamo all'avanguardia
E pensare che in Italia avevamo capito già nel 2013 che la partita doveva essere giocata in una maniera diversa. L'allora ministro per la Coesione territoriale Fabrizio Barca, creò la Strategia nazionale per le aree interne (Snai). L'idea era di potenziare la dotazione di servizi essenziali in modo da contrastare lo spopolamento e assicurare dignità e vivibilità agli italiani delle aree interne. Era già la ""città da 15 minuti"" applicata alle periferie del Paese per rafforzarlo nel suo complesso e ""non lasciare indietro nessuno"", come avrebbero poi detto a Bruxelles più di recente presentando il Next Generation Eu. Lo Snai, che era all'avanguardia e al quale lavorò lo stesso Filippo Tantillo, non è andato molto lontano anche se è almeno riuscito a realizzare una mappa delle aree interne. Per assenza di fondi e di volontà politica, dalle zone poco abitate arrivano evidentemente pochi voti, sono stati lanciati solo alcuni progetti pilota. E, come ha ammesso lo stesso Barca, molti si sono arenati per l'assenza di personale e di competenze nelle amministrazioni locali. Grossomodo la stessa cosa che sta accadendo ora con tanti progetti legati al Pnrr, purtroppo al di là dei borghi. Uno studio recente di Bankitalia, sostiene che per portarli a termine mancano all'appello poco meno di 400mila persone fra operai, informatici, consulenti legali, esperti in ricerca e sviluppo, tecnici.  
 

Tornando allo Snai, si scelse fra le altre cose di sostenere la diffusione della banda larga, che ancora oggi manca a milioni di persone, e alcuni servizi di telemedicina e medicina di prossimità, ovvero la possibilità di essere visitati periodicamente a distanza da specialisti e da personale medico che invece incontrava i cittadini presso le loro abitazioni per controlli di prevenzione o per interventi di primo soccorso. Si volevano anche istituire dei presidi ospedalieri per gestire i casi meno gravi che potessero servire diversi villaggi. Per i trasporti pubblici si tentò di renderli integrati, coordinare orari di autobus e treni, più una serie di collegamenti attivabili a richiesta coinvolgendo più cittadini che dovevano recarsi in un centro abitato più grande. È una delle soluzioni immaginate anni dopo in Israele proprio per collegare le zone più remote.
 

Alla EcoMotion di Tel Aviv, comunità israeliana formata da oltre seicento giovani aziende impegnate sul fronte della mobilità, avevamo infatti chiesto come si poteva immaginare un futuro anche per le zone al di fuori delle metropoli in fatto di nuova mobilità. L'allora presidente, Eviatar Tron, rispose che secondo lui le forme molto avanzate di movimento di merci e persone sarebbero restate appannaggio dei centri urbani. Altrove si poteva forse immaginare un modello su richiesta: mezzi per raccogliere i singoli passeggeri aggregando la domanda in base al tragitto così da avere la garanzia che i veicoli viaggino pieni.
 

Il progetto è rimasto sulla carta qui come a Tel Aviv. Non hanno aiutato i tanti tagli orizzontali dei costi da parte dello Stato, perché a pagarli sono state soprattutto le aree interne, anche in termini di personale e competenze. Prendete le scuole. Accorparne due in una metropoli può voler dire per uno studente dover passare alcuni minuti in più in autobus o in macchina. In altre zone può invece significare costringerli a raggiungere un istituto che è a quaranta minuti o un'ora in più di distanza. Nel frattempo però nel centro e nord Europa hanno preso ad adottare misure simili a quelle progettate dallo Snai, ma su larga scala con una perseveranza sensibilmente maggiore della nostra.

 

Quel che resta della strategia del 2013
Nel Piano nazionale borghi qualcosa dello Snai sopravvive, così come nel Pnrr, dal quale il piano ha origine e che è diviso a sua volta in sei missioni principali. I borghi fanno capo alla prima missione, intitolata Digitalizzazione, innovazione, competitività, cultura e turismo. Nella cosiddetta componente 3, Turismo e cultura 4.0, per la quale sono previsti 6,6 miliardi di euro, si fa riferimento ai borghi. Il richiamo ad una strategia per il ripopolamento è parte anche di un altro filone del Pnrr, la quinta missione nel capitolo intitolato ""Strategia nazionale per le aree interne"" da 800 milioni di euro. Si legge che le ""aree interne costituiscono circa tre quinti dell'intero territorio nazionale, distribuite da Nord a Sud, e presentano caratteristiche simili: grandi ricchezze naturali, paesaggistiche e culturali; distanza dai grandi agglomerati urbani e dai centri di servizi; potenzialità di sviluppo centrate sulla combinazione di innovazione e tradizione"".
 

Avendo la necessità di costruire infrastrutture e portare servizi lì dove non ci sono, si menzionano sia i collegamenti con i centri urbani sia la sanità e si parla di consolidamento delle farmacie rurali convenzionate dei centri con meno di 3mila abitanti per renderle strutture in grado di erogare servizi sanitari territoriali. Qui però si interviene con un finanziamento del 50%, il resto lo dovranno mettere i privati a patto che abbiano interesse a farlo in zone che sono evidentemente poco abitate e che lo sono sempre di più.
 

Viene in mente che le due cose, i fondi per i Borghi e quelli della Strategia nazionale per le aree interne, si sarebbero potute combinare in un quadro più organico, tenendo conto della portata del fenomeno dell'emigrazione e di quel che tutta l'Italia, ma soprattutto il sud, dovrà affrontare. Con l'aggiunta di un altro possibile altro tassello, la pubblica amministrazione, che se riorganizzata potrebbe in teoria aiutare a colmare l'assenza di personale nelle sedi più piccole.

 

Una pubblica amministrazione diffusa
""Nel Pnrr si parla di digitalizzazione della pubblica amministrazione. E questo significa che molte pratiche dell'intero territorio nazionale potrebbero e in parte già oggi possono essere gestite ovunque, anche da uffici sparsi nelle aree interne"". Marco Carlomagno, napoletano di 64 anni, segretario generale della Federazione Lavoratori Pubblici e Funzioni Pubbliche (Flp), su questo argomento torna spesso. Quando gli parliamo dello spopolamento dell'Italia e dei rischi impliciti che questo comporta, non mostra sorpresa. 

""In cinque anni abbiamo probabilmente perso più di cinque milioni di persone che se ne sono andate all'estero, alcune delle quali perché qui non facevano altro che prendere pesci in faccia. Anche nella pubblica amministrazione stiamo assistendo a concorsi nei quali il personale con i requisiti necessari non si trova perché si offrono stipendi ridicoli. Riguardo alla fuga dalle aree interne, qualcosa in più si potrebbe fare se adottassimo un lavoro agile più intelligente, ma bisognerebbe passare dall'attuale uno o due giorni a settimana, a cicli da tre settimane da remoto e una in presenza. O ancor meglio distinguere in base alle funzioni, alcune infatti non hanno bisogno di una sede centrale ma solo di un ufficio dove appoggiarsi quando necessario. Questo permetterebbe ai dipendenti di andare ad abitare in zone dove la vita costa meno e che appunto sono colpite dall'emigrazione. E aiuterebbe a far aumentare il potere di acquisto degli stipendi che ormai in città come Roma o Milano non bastano più"".
 
Per altro gli uffici pubblici sono tanti e su tutto il territorio. Un centro di servizi dell'agenzia delle entrate a Pescara lavora le pratiche per tutto il Paese. E allora, dicono alla Flp, perché non decentrare trasferendo alcune funzioni in città più piccole. Si creerebbe un tessuto socioeconomico migliore.
 

""Ci sono oggi strutture centralizzate che non hanno molto senso come il Provveditorato alle opere pubbliche di Lombardia e Emilia Romagna che è a Milano"", prosegue Carlomagno. ""A Napoli si gestisce Campania, Puglia, Basilicata e Molise con tutto quello che ne consegue in fatto di spostamenti per andare poi nei luoghi dove bisogna essere"". Insomma, una pubblica amministrazione redistribuita mettendo in comune le risorse in modo che in certo ufficio in una certa area si possa lavorare per un'altra istituzione che magari ha una sede centrale altrove.
 

Stiamo però andando in un'altra direzione. In piena pandemia a lavorare da remoto in Italia erano circa sei milioni e mezzo di lavoratori mentre adesso, stando sempre all'Inapp, a farlo sono in meno di tre milioni. Il Politecnico di Milano, poco tempo fa, aveva parlato di 3 milioni e mezzo. Si torna indietro, a ritmi serrati. Nella pubblica amministrazione sarebbero circa 560mila a praticare il lavoro in remoto, ma in realtà è in corso una dismissione perché molti fanno un solo giorno a settimana. Non c'è nulla dello smart working vero e proprio. Del resto, l'ex ministro Brunetta aveva imposto una prevalenza in presenza, senza badare ai compiti che si devono svolgere.
Bisogna infine tenere presente una cifra: due miliardi e quattrocento milioni di chilometri percorsi in un anno, come fare la spola fra la Terra e la Luna 6mila volte. Li potremmo evitare se in Italia le persone che possono lavorare da casa, per metà della settimana non si recasse in ufficio. Avremmo inoltre un risparmio a testa fra pedaggi, carburante e manutenzione del veicolo, di 330 euro per un totale complessivo di un miliardo e cento milioni di euro. Senza dimenticare le oltre 300mila tonnellate di CO2 che non finirebbero nell'atmosfera.
 
Il miraggio di un'alternativa alla concertazione nelle grandi metropoli
L'architetto Rem Koolhaas a febbraio del 2020, aprendo la mostra Countryside, the future, ha sostenuto che quel 98% di territorio non occupato dalle città sia il vero nuovo centro. Vedeva in quella parte di campagna ormai connessa alle infrastrutture, che vive però all'ombra, un territorio nevralgico e vitale. Un modo per mettere in discussione l'inevitabilità dell'urbanizzazione totale.
 

Non ha tenuto conto dell'emigrazione forse, e purtroppo è un fenomeno progressivo. ""Lo spopolamento crea spopolamento"", conclude Enrico Pugliese. ""Se chiude una bottega in un villaggio e apre un supermercato a trenta chilometri di distanza, chi non guida andrà via e per farlo tornare o far arrivare qualcun altro serve uno sforzo notevole"".
 

L'Italia è un Paese di centri medio piccoli. Su 7mila comuni solo 100 hanno più di 60mila abitanti. Roma e Milano sono le uniche che superano il milione, seguite da Napoli, Torino e Palermo. Alcuni di questi paesi o cittadine sono ricche, come certi comuni nel milanese fra i primi dieci per il livello di reddito pro-capite, ma la maggior parte non lo sono e non potranno mai esserlo se sono tagliate fuori da tutto.",0.60,non-restrictive,text150
c3fb0ee59bdc720ec282636ed874ade360d04133cc7c60597eb1f3f3d0074ec7,2024-05-25 12:18:35,it,unionesarda.it,unionesarda.it,2024-05-25, 2024/05,2024,5,Todde: «Pronti a sostenere i giovani che vogliono fare impresa in Sardegna»,https://www.unionesarda.it/economia/todde-pronti-a-sostenere-i-giovani-che-vogliono-fare-impresa-in-sardegna-nls7gne3,"«L’innovazione è uno strumento fondamentale per la trasformazione dei nostri modelli di sviluppo. Noi vogliamo innovare i processi in tutti i campi possibili, da quello agricolo a quello industriale, migliorandone efficienza e produttività, qualità e prosperità. La Regione Sardegna intende sostenere la crescita di chi vuole innovare nell'isola, valorizzando i giovani e chiunque si impegni nel voler fare impresa».

Così la governatrice Alessandra Todde, che è intervenuto allo StartupItalia Open Summit «per parlare del valore ell’innovazione, del ruolo dei nomadi digitali e di quali possono essere le prospettive in campo tecnologico per la Sardegna».

«Sono stata un’imprenditrice e una manager – spiega Todde - prima di abbracciare il percorso politico, e non ho mai smesso di sottolineare quello che considero un aspetto prioritario per chi ambisce a fare impresa: in questo mondo sono determinanti la perseveranza e la capacità di avere una visione, accettando anche il fallimento come parte del percorso verso il raggiungimento degli obiettivi, che non sono mai definitivi e fissi ma devono essere sempre un passo avanti rispetto ad un contesto e un mercato che evolvono».

«Bisogna – conclude Todde – essere capaci di conoscere profondamente il proprio spazio di impresa, le proprie leve di competitività e perché si è differenti. Non cedendo alla autoreferenzialità».",0.60,non-restrictive,text151
2a3e1f83f4c594267bcfd773e0a3b730de1b2dafa6eca618562d51b4dc4b7019,2024-02-18 19:16:23,it,ilfriuli.it,ilfriuli.it,2023-10-20, 2023/10,2023,10,VisionAlps 2023 fa tappa in Carnia,https://www.ilfriuli.it/economia/visionalps-2023-tolmezzo/,"VisionAlps è stato ideato da Innovabilify, la prima Business Acceleration Agency dedicata all’”innovability”, un concetto che unisce l’innovazione (lo strumento) con la sostenibilità (il fine da raggiungere). Dopo il successo delle tappe di Trento, Bolzano e Cortina, l’appuntamento in Carnia intende focalizzare ancor di più il rapporto fra territorio alpino e innovazione. Sullo sfondo le risorse del PNRR che richiedono progettualità integrate da parte dei sistemi territoriali.

“Quest’anno – spiega Gianluigi Ferri, Ceo di Innovabilify – saremo presenti in Carnia, un altro territorio di confine, unione di culture, in una regione leader sui temi dell’innovazione quale il Friuli Venezia Giulia. Una tappa importante, dunque, sulla quale abbiamo fortemente voluto creare la connessione fra il mondo delle imprese e i soggetti che oggi guardano alla montagna come luogo ideale per l’innovazione digitale”. Durante tutte le tappe, sono programmati in agenda momenti di analisi, di confronto e di networking con relatori illustri.

“Abbiamo voluto qui in Carnia una tappa di VisionAlps – spiega Roberto Siagri, presidente di Carnia Industrial Park – per favorire l’inserimento del nostro territorio in questa importante rete di città e territori alpini. Il digitale può rappresentare una straordinaria opportunità di rilancio, sia per le imprese che, più in generale, per un nuovo modello di politiche per il sociale e per le infrastrutture. Poterci confrontare con esperti e testimoni così importanti è di grande stimolo e ci auspichiamo possa contribuire alla costruzione di solide relazioni per nuove progettualità”

La pandemia prima e le conseguenze del conflitto alle porte dell’Europa dopo, hanno accelerato processi di trasformazione dei modelli di sviluppo locale e di organizzazione del lavoro. I grandi temi dell’autonomia energetica, della sostenibilità e della digitalizzazione sono al centro di temi di discussione a livello politico e imprenditoriale.

Un altro tema centrale per le nostre Alpi, con l’obiettivo di porre un freno allo spopolamento dei comuni montani, è quello del nomadismo digitale, che si è diffuso o intensificato durante la pandemia. Secondo uno studio dell’Associazione italiana “Nomadi digitali”, questa nuova dimensione del lavoro interessa maggiormente le donne, mentre l’età di riferimento va dai 25 ai 44 anni (67%). Cade uno stereotipo: non stiamo parlando solo di freelance. Il “nuovo” nomade digitale è un dipendente o collaboratore (52%), è impiegato nei settori del marketing e comunicazione (27%), presenta un alto livello di istruzione (il 42% ha una laurea e il 31% un master o un dottorato). Lo studio dimostra inoltre che, nella scelta di lavoro da remoto, porta con sé la famiglia. Da qui la necessità, per i territori alpini, di investire nei servizi per la famiglia e per nuovi modelli di residenzialità.",0.60,non-restrictive,text152
27937ef70147b6df75a630bba104def4c4374f1ed086289ae0bb6ba88af7d71c,2024-02-18 7:31:17,it,ecodibergamo.it,ecodibergamo.it,2023-10-27, 2023/10,2023,10,L’enogastronomia fa crescere il turismo. E gli stranieri superano i visitatori italiani,https://www.ecodibergamo.it/stories/premium/bergamo-citta/lenogastronomia-fa-crescere-turismo-e-stranieri-superano-visitatori-italiani-o_1769531_11/,"L’enogastronomia è sempre più un ingrediente trainante per il turismo a Bergamo, che punta ora ad aumentare la permanenza dei visitatori, soprattutto in montagna. È quanto emerso al convegno «Il cibo e lo sviluppo del turismo», organizzato dalla Camera di Commercio di Bergamo nel palinsesto della manifestazione «Agricultura e diritto al cibo».

Due milioni di pernottamenti «Prendendo come benchmark il 2019 notiamo come l’anno in corso registri in provincia un +10,9% di arrivi e oltre il 16% in più di presenze con circa due milioni di pernottamenti e i turisti stranieri che superano per la prima volta quelli italiani – fa presente Christophe Sanchez, ad di Visit Bergamo –. Il nostro obiettivo consiste nell’esaltare i contenuti che il nostro territorio è in grado di offrire, in modo da venderli come prodotto sia a livello nazionale sia all’estero». Studiare i target di clientela permette di capire le tendenze e offrire servizi su misura, partendo dalle esperienze enogastronomiche sul territorio, sempre più richieste dai visitatori.

L’obiettivo: turisti tutto l’anno «Se guardiamo al territorio montano, nei primi 8 mesi di quest’anno gli arrivi sono cresciuti del 28% e le presenze del 15% rispetto al 2019 – prosegue Sanchez –. Dobbiamo lavorare per un turismo sostenibile che non sia limitato solo ai mesi estivi. L’obiettivo è allargare i mesi ricettivi e destagionalizzare, considerando che oggi l’occupazione delle camere di montagna è ferma al 20%» . Il visitatore chiede servizi ed esperienze di qualità e apprezza i prodotti del territorio, «come ci conferma – ha ricordato l’ad di Visit Bergamo – il successo dello spazio “Taste & Buy” aperto in aeroporto. Come eredità di Bergamo Capitale della Cultura 2023 rimarranno il cammino e la ciclovia della cultura: ora lavoriamo affinché il turista si trasformi sempre più in un “temporary local”, attirando anche i nomadi digitali per ripopolare i nostri borghi». Montagna e filiera casearia L’incontro, moderato da Raffaella Castagnini in rappresentanza della Camera di Commercio di Bergamo, ha visto anche l’intervento di Francesco Maroni, presidente di «Forme», che ha evidenziato come «la montagna necessita di una sostenibilità economica per mantenere i giovani sul territorio. Dobbiamo fare rete per promuovere la cultura della civiltà del latte avvicinando cittadini e visitatori alla filiera lattiero-casearia. Grazie al progetto delle Cheese Valleys promuoviamo una macroarea di 300 Comuni appartenenti a 4 province sulle Orobie, unendo per la prima volta anche sette cooperative con l’obiettivo di un unico ufficio export»",0.60,non-restrictive,text153
1e50d09c028b426304bf3a17478fe4cbb216e0348a883e42e61d9237b181b3b7,2024-05-10 22:47:24,it,corriere.it,corriere.it,2022-05-06, 2022/05,2022,5,"Smart working, l’imprenditore che lavora dal camper: «Il mio ufficio è sempre con vista mare e ulivi»",https://www.corriere.it/economia/lavoro/22_maggio_06/smart-working-l-imprenditore-che-lavora-camper-il-mio-ufficio-vista-mare-bb93482e-cc75-11ec-b523-191019bfc881.shtml,"Lavoro sia dal mio camper che da un coworking.
Il tempo è l’unica cosa che non puoi comprare, al più lo puoi gestire. Meglio se in modo intelligente. Salvatore Greco, 59 anni, pugliese, è un imprenditore fintech che ha fatto del lavoro flessibile un’arte. Al punto da mettere al centro della sua strategia lavorativa il work-life balance, l’equilibrio tra vita professionale e privata. Complice la pandemia e i lockdown, ha scelto di costruire un team di nomadi digitali, come lui, capace di lavorare da tutta Italia e offrire soluzioni innovative in ambito IT. L’esempio lo dà lui per primo: lavora per più giorni alla settimana dal suo camper, scegliendo i paesaggi della Puglia come sfondo delle sue giornate lavorative. ""A volte sono in riva al mare, altre volte parcheggio il camper sotto gli ulivi. Dipende molto dalla giornata, se è bella vale la pena mettersi alla guida. In altri casi lavoro dal nostro spazio di coworking a Brindisi.""

La svolta
Che sia dal camper o dall’ufficio, Greco dirige iBee, PMI innovativa specializzata in soluzioni per il real estate e per la gestione degli immobili, con lo stesso approccio: conta come si lavora e non da dove. ""Prima della pandemia ero continuamente in viaggio,"" racconta. ""Facevo la spola tra Milano e Brindisi. Aerei, treni, ore in macchina. Uno stress continuo. Così, non appena è stato possibile, ho cercato di mettere in piedi un’organizzazione che garantisse un buon life balance. La tecnologia lo ha reso possibile, non tornerei mai indietro. Del resto, i vantaggi sono evidenti, dal maggior tempo per sé e per la famiglia al risparmio sui viaggi.""

Il team
Non si tratta di una conquista solo per il capo, la flessibilità è garantita anche ai dipendenti. ""Da tre che eravamo nel pre-pandemia, ora siamo in 10. Su 10, lavoriamo sincronizzando il nostro tempo: chi da Milano, chi da Cellamare, chi da Napoli."" Greco racconta, ad esempio, che il responsabile tecnico è venuto in ufficio solo due volte in 18 mesi, per una riunione e per gli auguri di Natale: ""Riesce così a vivere in una villetta fuori città con i suoi due cani e alla pausa caffè sostituisce la pausa passeggiata.""

La ricetta: orari flessibili e momenti di condivisione ben definiti. ""Ogni mattina ci confrontiamo sulle attività, più raramente organizziamo meeting di persona. Ma serve coordinamento, per questo insisto molto sulle soft skills: vista la distanza fisica, bisogna comunicare bene,"" aggiunge. Al momento, l’azienda dei nomadi digitali è in crescita e cerca nuovi profili da assumere. I colloqui si svolgono a distanza, ma per la formazione in una prima fase serve la presenza; l’affiancamento è fondamentale. ""Una volta imparate le basi del lavoro, lasciamo molta autonomia sulla gestione del tempo. Così ognuno, imprenditore in primis, riesce a trovare il proprio equilibrio.""",0.60,non-restrictive,text154
307ec0d40e04f9eabaea38e3f23a25c1a6d97e24f466967c55550120d08fa0b7,2024-05-09 7:20:53,it,ilsole24ore.com,ilsole24ore.com,2022-05-31, 2022/05,2022,5,"Trento e Pescara, l’accoppiata vincente dello sviluppo ecosostenibile",https://www.ilsole24ore.com/art/trento-e-pescara-l-accoppiata-vincente-sviluppo-ecosostenibile-AEoLwhcB,"Intensificare il rapporto tra città e territorio, progettare a reti, mobilità, piattaforme produttive allargando i confini geografici dei comuni per fare della qualità della green economy un’occasione di crescita anche della cosiddetta periferia. Essere qualcosa di più di una smart city, grazie a una collaborazione multiurbana. Trento, la città più green d’Italia, e Pescara, per due anni consecutivi Bandiera Blu, scoprono percorsi e visioni comuni nel confronto stimolato da Terrà, il primo forum sulla transizione energetica, che per tre giorni ha aperto l’Abruzzo e i suoi progetti a un dibattito nazionale. Modelli di comunità a confronto «Le città di media dimensione, anche sotto la spinta del Covid, hanno ridisegnato i loro modelli di comunità e continuano a farlo – spiega il sindaco di Trento, Franco Ianeselli –: digitalizzazione, sostenibilità, qualità della vita, valorizzazione dei centri storici sono azioni che dobbiamo diffondere, raccordandoci con i territori che abbiamo intorno. Trento, coinvolgendo l'ambiente urbano e quello alpino, Pescara con il mare e l'Appennino. Gli obiettivi di oggi sono stati raggiunti non perché non sono stati pensati ieri, ma venti anni fa». Un riferimento, quello del sindaco, «alla questione dei rifiuti, alle ciclabili, al verde urbano» e anche alla costituzione della società per la concessione di costruzione e gestione dell’Autostrada del Brennero (era il febbraio del 1959, ndr.), una sfida alla modernità voluta dai territori, da Bolzano a Modena, e controllata dai cittadini. «Ed è proprio questo controllo virtuoso che ci permette di ottenere dei risultati – sottolinea il primo cittadino di Trento –. E gioca per noi un ruolo strategico anche la collaborazione con Bolzano e Innsbruck». Loading... Nomadi digitali Trento che oggi si accinge a intercettare i nomadi digitali, manager e dipendenti di grandi imprese, professionisti, consulenti, youtuber e influencer, «italiani e non, che sono certamente attratti dalla connessione veloce alla rete, ma anche dalla capacità di un luogo di essere collante di contaminazioni tra territori». «Ognuno lavora sul proprio asset – conclude Ianeselli –. Noi, forse per la posizione geografica, essendo alla frontiera e ultimo avamposto prima dell’area tedesca, siamo siamo stati costretti a guardare a quello che di buono avviene a nord. Siamo sulla buona strada, ma non ci sentiamo di aver raggiunto ancora traguardi».

A Pescara la seconda bandiera Blu «Siamo passati dai 250 certificati digitali del 2019 ai 15 mila attuali»: guarda con orgoglio «alla forza e alla capacità» della macchina comunale il sindaco di Pescara, Carlo Masci, parlando di “democrazia digitale” a beneficio dei cittadini, che «oggi si interfacciano con più facilità con la pubblica amministrazione». Il capoluogo della provincia più piccola dell'Abruzzo ha appena conquistato, per il secondo anno consecutivo, la Bandiera Blu, «un risultato non scontato per una città complessa, che premia anni di investimenti verso la sostenibilità ambientale» e ha incassato dal governo un contributo di 12,4 milioni che serviranno a mettere in sicurezza i conti del comune, consentendo alla giunta di dar vita a una programmazione più serena. Nelle strategie di rilancio e transizione, il sindaco Masci lancia il progetto “dall'auto alla mobilità sostenibile”, che lui stesso definisce “una grande battaglia culturale” e guarda con ottimismo alla capacità del polo logistico territoriale («è il nostro gioiello») di attrarre persone e merci da tutto il mondo: aeroporto, porto, ferrovia, «il cui potenziamento deve coniugare gli aspetti ambientali con quelli commerciali».
",0.60,non-restrictive,text155